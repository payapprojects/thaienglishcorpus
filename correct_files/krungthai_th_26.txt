10 สิ่งที่ควรทำก่อนอายุ 40 ปี
เคยคิดมั้ยว่าอายุ 40 แล้วคุณจะเป็นอย่างไร? 
ตอนนั้นคุณจะทำอะไรอยู่? 
และมีเงินเก็บในบัญชีเท่าไหร่? 
มีใครตอบคำถามเหล่านี้ได้บ้าง? 
ถ้าคุณมีอายุขึ้นด้วยเลข 3 แล้วยังไม่มีคำตอบสำหรับคำถามข้างต้น ได้เวลาแล้วที่คุณจะต้องคิดเพื่อหาคำตอบให้ตัวเอง 
และวันนี้เรามีแนวทาง 10 สิ่งที่ควรทำก่อนอายุ 40 มาแนะนำ มาดูกันว่าจะมีข้อไหนบ้างที่ใกล้ตัวของคุณ และสามารถทำได้ง่ายๆ เริ่มกันเลย!
1. เลือกงานที่เราชอบและใช่
การเลือกงานที่ชอบจะทำให้เรามีความสุข 
แล้วการเลือกงานที่ใช่ล่ะ คืออะไร? งานที่ใช่ ก็คืองานที่เราทำแล้ว สามารถทำให้เราเลี้ยงดูตัวเอง และคนในครอบครัวได้ เรียกง่ายๆ ว่ามั่นคงนั่นเอง 
ถ้ามัวแต่เลือกงานที่ชอบ แต่ไม่สามารถทำให้เราพึ่งพาตัวเองได้ นั่นคืองานที่ไม่ใช่
2. เก็บเงินก่อน รวยก่อน
การใช้ชีวิตหลังเกษียณของแต่ละคนจะเป็นอย่างไร เราคงยังนึกภาพไม่ออก 
แต่ที่แน่ๆ เราควรจะเก็บเงินตั้งแต่ตอนนี้ ตอนที่เรายังมีแรงและกำลังในการทำงาน 
ถึงแม้ในที่สุดแล้ว เราจะไม่รวยก็ตาม แต่เราก็มีเงินเก็บ ให้ใช้ได้สบาย
3. หาเป้าหมายในชีวิตให้เจอ
ข้อนี้พูดได้เลยว่าสำคัญมาก เพราะคุณอายุขึ้นเลข 3 แต่ยังหาเป้าหมายในชีวิตไม่เจอ นั่นแปลว่าที่ผ่านมาคุณดำเนินขีวิตแบบไม่มีการวางแผนอะไรเลย 
ไม่รู้ว่าความสำเร็จคืออะไร 
เพราะฉะนั้นสำหรับใครที่ยังเคว้ง เริ่มหาเป้าหมายในชีวิตตั้งแต่ตอนนี้ 
รับรองว่าชีวิตของคุณจะถูกนำทางไปสู่ความสำเร็จแน่นอน
4. ซื้อบ้านก่อนซื้อรถ
ทริคพิเศษสำหรับใครที่ยังลังเลว่าจะซื้ออะไรก่อนดี 
เค้าว่ากันว่า บ้านในอนาคตจะมีมูลค่าเพิ่มขึ้น ส่วนรถจะมีมูลค่าลดลงนั่นเอง 
ใครที่ยังไม่มีทั้งสองอย่างนี้ ลองทำตามที่แนะนำดูก็ไม่เสียหาย เพราะดอกเบี้ยของการซื้อบ้านนั้นค่อนข้างแพง ถ้าใช้หนี้หมดก่อนก็จะสบายเร็วกว่านะ
5. ควรมีงานทำมากกว่า 1 งาน
เพราะคนเรามีความสามารถมากกว่า 1 อย่างแน่นอน 
เพราะอะไรๆ ก็ไม่แน่นอน และมีการเปลี่ยนแปลงอยู่ตลอดเวลา 
หากใครเป็นพนักงานออฟฟิศ อาจจะลองหาอาชีพเสริมทำควบคู่ไปด้วยก็ได้ แต่อย่าทิ้งงานหลักเป็นพอ
6. คว้าทุกโอกาสที่มีเข้ามา
เพราะทุกๆ โอกาสนำประสบการณ์มาให้เรา 
ไม่ว่าสิ่งๆ นั้นจะประสบความสำเร็จหรือไม่ ก็ถือว่าเราได้ลองทำแล้ว 
และหากเรามองย้อนกลับไป เราอาจได้บทเรียนกับสิ่งนั้น และนำมาปรับใช้กับเป้าหมายในชิวิตของเราได้อีกด้วย
7. ออกเดินทางไปเที่ยว
ควรออกเดินทางไปเที่ยวตั้งแต่ตอนนี้ ตอนที่เรายังหนุ่มสาว เนื่องจากเรายังพอมีแรงอยู่ 
เมื่อเราแก่ตัวไป หรืออายุเลย 40 ไปแล้ว ทุกๆ อย่างก็จะเป็นเรื่องยุ่งยากนั่นเอง
8. สร้างเนื้อสร้างตัว
ก็มาจากการเก็บเงิน 
ลองคิดดูว่าหลังอายุ 40 ควรมีเงินเก็บเท่าไหร่ วางแผนหลังเกษียณไว้อย่างไร 
รีบสร้างเนื้อสร้างตัวให้มั่นคงโดยเร็วที่สุด โดยการหาเป้าหมายในชีวิตให้เจอก่อนเป็นอันดับแรก
9. รู้จักลงทุน
พอเราคิดว่าอยากเก็บเงิน ถ้าเก็บอย่างเดียวคงไม่พอแล้ว 
สำหรับคนอายุอย่างเรา ต้องคิดถึงการลงทุนบ้าง 
แล้วสำหรับคนอายุ 30 จะลงทุนอะไรดี? 
แนะนำว่าให้ลองศึกษาหุ้น ที่ดิน ประกันการออมเงิน หรืออสังหาริมทรัพย์ต่างๆ 
ถ้าเรายังซื้อไม่ได้ ก็ศึกษาหาข้อมูลไว้ก่อน เมื่อไหร่ที่เราพร้อม ก็ลงทุนทันที
10. สุขภาพเป็นเรื่องสำคัญ
ความเสี่ยง ที่จะป่วยมีมากกว่าคนอายุน้อยๆ ซึ่งข้อนี้เรารู้กันดีอยู่แล้ว 
เพราะฉะนั้นการทำประกันสุขภาพเป็นเรื่องที่ไม่ควรละเลย 
อย่างน้อยถ้าเราไม่มีเงินเก็บเป็นก้อนใหญ่ๆ เราก็ยังมีเงินที่สามารถนำมาทดแทนกันได้ แต่ที่สำคัญคือการดูแลตัวเองนั้นดีที่สุด ห้ามละเลยสุขภาพเด็ดขาด
ทั้งหมดนี้เป็นเพียงข้อแนะนำเท่านั้น 
แต่สิ่งหนึ่งที่อยากให้ทุกคนลองคิดหาคำตอบให้ได้ ก็คือ 
การมีเป้าหมายในชีวิตของตัวเอง แล้วข้อต่างๆ ที่เราต้องทำก็จะตามมาเอง 3 ข้อส่งท้ายง่ายๆ ที่อยากฝากเอาไว้ หรือจะยึดใช้เป็นหลักการในชีวิตก็ได้ สิ่งเหล่านั้น คือ “เป้าหมาย ออมเงิน สร้างเนื้อสร้างตัว” ใครทำได้ก่อน ก็จะมีความมั่นคงในชีวิตก่อน 
แล้วอย่าลืมมีความสุขในทุกๆ วัน ไม่ว่าจะอายุก่อน 40 หรือหลัง 40 ปี ก็ควรกระทำ
แหล่งข้อมูลอ้างอิง: www.chonburipost.com/20-ข้อ-ที่ควรรู้และทำก่อน
แบบประกันชีวิตที่แนะนำ
แบบประกันสะสมทรัพย์ | LifePlus+ Saver
แผนการออมก้าวแรกสำหรับผู้เริ่มต้นชีวิตทำงานที่ต้องการสร้างวินัยการออมพร้อมความคุ้มครองที่เพิ่มขึ้นให้เหมาะกับแต่ละช่วงชีวิตของคุณ
สิทธิประโยชน์
กรณีเสียชีวิต รับเบี้ยฯ หลักที่ชำระมาทั้งหมด+จำนวนเงินเอาประกันภัย
สร้างวินัยการออม ด้วยแผนความคุ้มครองที่เลือกได้ 2 ระยะ
รับเงินจ่ายคืนทุกปี ตั้งแต่สิ้นปีที่ 4 เป็นต้นไป
product รายละเอียดเพิ่มเติม
product รายละเอียดเพิ่มเติม
ประกันชีวิตควบการลงทุน | iWealthy
การออมเพื่อความสำเร็จในการบริหารความมั่งคั่ง เพิ่มมูลค่าทางการเงินพร้อมการปกป้องอย่างมั่นคงในเวลาเดียวกัน เพื่อส่งต่อความมั่งคั่งที่ยั่งยืนจากรุ่นสู่รุ่น
สิทธิประโยชน์
ลงทุนง่ายด้วยการชำระเบี้ยเป็นรายงวดทั้งในส่วนของการลงทุนและคุ้มครอง
มีความยืดหยุ่น สามารถปรับสัดส่วนการลงทุนและความคุ้มครองได้ตามต้องการ
ผลตอบแทนที่มากกว่า รับโบนัสสำหรับการถือกรมธรรม์ตั้งแต่ปีที่ 6 เป็นต้นไป
กลุ่มแอกซ่าจับมือสโมสรฟุตบอลลิเวอร์พูล เป็นผู้สนับสนุนหลักอย่างเป็นทางการระดับโลก
กลุ่มแอกซ่าได้ก้าวขึ้นไปอีกระดับของความมุ่งมั่นในการสร้างความสัมพันธ์กับลูกค้า จากการรวมเป็นหนึ่งในผู้สนับสนุนหลักสโมสรที่มีชื่อเสียงที่สุดในวงการกีฬาฟุตบอล
การร่วมเป็นพันธมิตรกับพรีเมียร์ลีกอังกฤษเป็นเวลาหลายปีทำให้ สโมสรฟุตบอลลิเวอร์พูล (ลิเวอร์พูล เอฟซี) เล็งเห็นความสำคัญ และตกลงข้อสัญญากับกลุ่มแอกซ่า ในฐานะผู้สนับสนุนของสโมสรอย่างเป็นทางการ
นอกเหนือจากการเพิ่มการรับรู้ในภาพลักษณ์ของแบรนด์แอกซ่าในระดับโลก และเพิ่มฐานลูกค้าของกลุ่มแอกซ่าในระหว่างแฟนกีฬาทั่วโลกแล้ว การเป็นผู้สนับสนุนในครั้งนี้ ถือเป็นข่าวดีสำหรับผู้รักฟุตบอลในเอเชีย เนื่องจากจะมีกิจกรรมพิเศษมากมายที่จะเกิดขึ้นในภูมิภาคเอเชีย ซึ่งเป็นตลาดหลักของแอกซ่าในภูมิภาคนี้ 
ทั้งนี้ยังรวมถึงการมีส่วนร่วมของประชาชนมากมายในภูมิภาคที่จะได้เข้าร่วมกิจกรรมต่าง ๆ อีกทั้งการได้รับโอกาสพิเศษในการเข้าถึงทีมฟุตบอลขวัญใจอย่างใกล้ชิดมากยิ่งขึ้น
กลุ่มแอกซ่า และลิเวอร์พูล เอฟซี จะร่วมสร้างประสบการณ์ใหม่ ๆ ให้กับลูกค้า คู่ค้า และแฟน ๆ ในเอเชียตลอดจนสร้างผลงานที่มีคุณค่ามากมายแก่ชุมชนที่บริษัท ฯ ดำเนินงานอยู่ 
นอกจากนั้นการทำงานอย่างใกล้ชิดกับนักฟุตบอล ผู้จัดการทีม โค้ช และผู้เชี่ยวชาญด้านสุขภาพของลิเวอร์พูล ทางกลุ่มแอกซ่าจะสร้างเนื้อหาต่างที่มีเอกลักษณ์เฉพาะ เพื่อที่จะช่วยสื่อสาร และโปรโมทเป้าหมายสำคัญในเรื่องการมีไลฟ์สไตล์ที่ทำให้คุณมีสุขภาพที่ดี สอดคล้อง และส่งมอบเป้าประสงค์หลักของกลุ่มแอกซ่า คือ ให้โอกาสทุกคนได้มีชีวิตที่ดีขึ้นตามใจปรารถนา
“ผมมีความยินดีเป็นอย่างยิ่งที่จะประกาศความร่วมมือระยะยาวกับสโมสรฟุตบอลลิเวอร์พูล ซึ่งเป็นช่วงเวลาที่น่าตื่นเต้นอย่างยิ่งสำหรับแอกซ่าในฐานะแบรนด์ ซึ่งได้รับการจัดอันดับเป็นแบรนด์ประกันชีวิตอันดับ 1 ของโลกเป็นปีที่ 10 ติดต่อกัน ซึ่งจัดอันดับโดยอินเตอร์แบรนด์ 
และเช่นเดียวกับเรา สโมสรฟุตบอลลิเวอร์พูล เป็นผู้นำในสนามแข่ง ซึ่งเป็นที่รู้จักจากประวัติศาสตร์อันยาวนาน และความภาคภูมิใจ ความรู้สึกของชุมชนที่เข้มแข็ง และการแสวงหาความเป็นเลิศอย่างไม่หยุดยั้ง 
ดังนั้นเราจึงมุ่งหวังที่จะบรรลุความสำเร็จร่วมกันทั้งใน และนอกสนาม โดยเรามั่นใจได้ว่าลูกค้าของเราจะไม่เดินลำพังเพียงคนเดียว – You’ll never walk alone” กล่าวโดย มร. โทมัส บูเบิร์ล ประธานกรรมการบริหารกลุ่มแอกซ่า
"ลิเวอร์พูล เอฟซี เป็นหนึ่งสโมสรที่มีชื่อเสียงโด่งดังที่สุดในโลก โดยมีผู้ติดตามที่เหนียวแน่นจำนวนมากในเอเชีย 
การร่วมมือกันครั้งนี้ไม่เพียงแต่จะสร้างโอกาสใหม่ ๆ ให้กับลูกค้า ตัวแทน พนักงาน และทุกคนในภูมิภาคของเรา ให้ใกล้ชิดกับผู้เล่นในทีมทั้งชายและหญิง แต่ยังสามารถทำให้เราได้เข้าไปสัมผัสความเป็นมืออาชีพระดับโลกของลิเวอร์พูล ในด้านความเชี่ยวชาญสุขภาพ และโค้ชในอคาเดมี่ ที่มีความเป็นเอกลักษณ์ และเงินไม่สามารถซื้อได้" มร. กอร์ดอน วัตสัน ประธานกรรมการบริหารแอกซ่าเอเชีย กล่าวเสริม
"เรารู้สึกยินดีเป็นอย่างยิ่งที่ได้ต้อนรับแบรนด์ที่มีชื่อเสียง และมีความมุ่งมั่นเช่นนี้ กับทีมฟุตบอลของเราในฐานะผู้สนับสนุนอย่างเป็นทางการระดับโลกของเรา 
เราอยากจะขอแสดงความยินดีกับแอกซ่า ในฐานะแบรนด์ประกันอันดับหนึ่งของโลก ปีที่ 10 ติดต่อกัน 
ซึ่งแอกซ่าได้รับการยกย่องอย่างต่อเนื่องด้านการให้บริการที่เป็นเลิศ และมุ่งมั่นที่จะเป็นคู่คิดที่แท้จริงของลูกค้า 
ในฐานะที่เป็นผู้นำระดับโลกในแวดวงอุตสาหกรรมนี้ แอกซ่าจะแบ่งปันความมุ่งมั่น และคุณค่าของเรา ซึ่งจะเป็นรากฐานสำหรับความสัมพันธ์พิเศษในระยะยาว 
เราจะทำงานร่วมกันเพื่อนำเสนอชีวิตที่พิเศษที่สุดให้กับแฟน ๆ ทั่วโลก " บิลลี่ โฮแกน กรรมการผู้จัดการ และหัวหน้าเจ้าหน้าที่ฝ่ายพาณิชย์ของสโมสรลิเวอร์พูล กล่าว
การสังเคราะห์วงจรกรองผ่านแถบความถี่ในท่อนำคลื่นด้วยวิธี K-inverter สำหรับการศึกษาด้านวิศวกรรมไมโครเวฟ
งานวิจัยนี้นำเสนอการสังเคราะห์วงจรกรองผ่านแถบความถี่ในท่อนำคลื่นสำหรับการศึกษาด้านวิศวกรรมไมโครเวฟที่
สร้างเป็นโปรแกรมจำลองที่ทำงานภายใต้ฟังก์ชัน GUI ของโปรแกรม MATLAB® 
การสังเคราะห์วงจรกรองผ่านแถบความถี่จะอาศัยทฤษฎีการประมาณค่าแบบ Chebyshev และใช้เทคนิควิธีการแปลงค่าแบบ K-inverter 
เพื่อออกแบบโครงสร้างวงจรกรองความถี่ในท่อนำคลื่นที่ใช้แผ่นช่องแคบแบบตัวเหนี่ยวนำที่ทำงานในช่วงความถี่ 8.35–8.65 GHz 
จากนั้นสร้างชิ้นงาน และทดสอบการทำงานโดยการเปรียบเทียบกับโปรแกรมจำลองเชิงพาณิชย์ 
ผลการวิจัยพบว่าวงจรกรองผ่านแถบความถี่ในท่อนำคลื่นที่ออกแบบโดยใช้โปรแกรมจำลองที่พัฒนาขึ้นให้ผลลัพธ์ที่สอดคล้องกับโปรแกรมจำลองเชิงพาณิชย์และทางทฤษฎีวงจรกรองความถี่ ที่สามารถนำไปสร้างชิ้นงานจริงและใช้เป็นวงจรต้นแบบเพื่อใช้ประกอบการเรียนการสอนทางด้านวิศวกรรมได้อย่างมีประสิทธิภาพ
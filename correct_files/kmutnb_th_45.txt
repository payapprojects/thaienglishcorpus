การศึกษาจุดคอขวดบนเส้นทางสายหลักในช่วงเทศกาลวันหยุดยาว: กรณีศึกษา ถนนมิตรภาพช่วงนครราชสีมา–ขอนแก่น
ในช่วงเทศกาลหรือวันหยุดยาวผู้คนมักจะเดินทางด้วยรถยนต์ส่วนบุคคลเพื่อไปท่องเที่ยวหรือกลับภูมิลำเนาส่งผลให้เกิดการติดขัดบนท้องถนน แต่หากสังเกตเพิ่มเติมจะพบว่าการติดขัดของกระแสจราจรนั้นจะเกิดขึ้นเป็นระยะๆสลับกับเคลื่อนตัวได้อย่างรวดเร็วนั่นเป็นเพราะว่ามีคอขวดเกิดขึ้น 
การศึกษานี้มีขึ้นเพื่อหาปัจจัยที่เกี่ยวข้องต่อการเกิดคอขวดบนท้องถนน 
การเก็บข้อมูลดำเนินการโดยการขับรถยนต์สำรวจไปตามกระแสจราจรจากจังหวัดนครราชสีมาไปยังจังหวัดขอนแก่นเป็นจำนวน 16 รอบในช่วงต้นของเทศกาลปีใหม่ คือระหว่างวันที่ 27 ถึง 29 ธันวาคม 2556 
โดยที่แต่ละรอบออกเดินทางห่างกัน 3 ชั่วโมง รถแตล่ ะคันประกอบไปด้วยคนขับรถและผู้โดยสารเพื่อทำหน้าที่บันทึกตำแหน่งที่เกิดคอขวดพร้อมระบุปัจจัยของสภาพแวดล้อมลงในแบบฟอร์ม 
จากนั้นนำข้อมูลที่ได้มาประมวลผลและคัดกรองจนในที่สุดสามารถสรุปได้ว่ามีปัจจัยที่เกี่ยวข้องทั้งหมด 12 ปัจจัย และได้ตำแหน่งคอขวดจำนวน 97 ตำแหน่ง 
จากนั้นนำไปสร้างแบบจำลองโดยใช้วิธีที่เรียกว่า Binary Logistic Regression 
ผลที่ได้จากการศึกษาพบว่าแบบจำลองรูปแบบที่ใช้ข้อมูลสถานีบริการน้ำมันแยกประเภทเป็นของ ปตท. และยี่ห้ออื่นๆ กับไม่จำแนกรูปแบบของสะพานยกระดับมีประสิทธิภาพดีที่สุด
การวิจัยครั้งนี้มีจุดมุ่งหมาย เพื่อศึกษาภาพลักษณ์ของการท่าอากาศยานแห่งประเทศไทยและความพึงพอใจในการติดต่อสื่อสารของเจ้าหน้าที่องค์กรของรัฐ และพนักงานองค์กรเอกชนที่ปฏิบัติงานในพื้นที่การท่าอากาศยานกรุงเทพ 
กลุ่มตัวอย่างที่ใช้ในการศึกษามีจำนวนทั้งสิ้น 410 คน ได้แก่ เจ้าหน้าที่กองตรวจคนเข้าเมือง เจ้าหน้าที่กรมศุลกากร พนักงานบริษัทสายการบิน และพนักงานบริษัทผู้ประกอบการ 
เครื่องมือที่ใช้ในการเก็บรวบรวมข้อมูล ได้แก่แบบสอบถาม การวิเคราะห์ข้อมูลใช้การแจกแจงความถี่ ค่าร้อยละ ค่าเฉลี่ย การวิเคราะห์ความแปรปรวนทางเดียว (One-way Analysis of Variance:ANOVA) 
ซึ่งประมวลผลโดยคอมพิวเตอร์โปรแกรมสำเร็จรูป SPSS('x) 
ผลการวิจัย พบว่า 
1. อาชีพ ที่แตกต่างกันมีภาพลักษณ์ของการท่าอากาศยานแห่งประเทศไทยแตกต่างกัน 
2. อาชีพ ที่แตกต่างกันมีความพึงพอใจในการติดต่อสื่อสารกับการท่าอากาศยานแห่งประเทศไทยแตกต่างกัน
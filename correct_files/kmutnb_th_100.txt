ความรู้ความเข้าใจนโยบาย Thailand 4.0 ในจังหวัดเชียงใหม่และลำปาง
การวิจัยเรื่องนี้ มีวัตถุประสงค์เพื่อศึกษาถึงความรู้ความเข้าใจนโยบาย Thailand 4.0 ในจังหวัดเชียงใหม่และลำปาง 
เครื่องมือที่ในการวิจัยเป็นแบบสอบถามกลุ่มตัวอย่าง จำนวน 554 คน 
วิเคราะห์โดยใช้สถิติเชิงพรรณนา เพื่อหาค่าความถี่ และค่าร้อยละ และทดสอบความสัมพันธ์ของตัวแปรด้วยสถิติไคสแควร์ (Chi-Square Test of Independent) กำหนดความเชื่อมั่น 95%ให้ P value ≤ .05 Significant Level (ά) ที่ .05 และทดสอบความสัมพันธ์ของตัวแปรในลักษณะเป็นเส้นตรง ใช้สถิติ General linear Model : Multivariate 
ผลการศึกษา พบว่ามีความรู้ความเข้าใจนโยบาย Thailand 4.0 ในภาพรวมอยู่ในระดับปานกลาง คิดเป็นร้อยละ 65.9 และอยู่ในระดับน้อยที่สุด คิดเป็นร้อยละ 34.1 
มีความรู้ความเข้าใจ การดำเนินชีวิตใน “โลกยุค 4.0” อยู่ในระดับปานกลาง คิดเป็นร้อยละ 66.4 และอยู่ในระดับน้อยที่สุด คิดเป็นร้อยละ 33.6 
มีความรู้ความเข้าใจนโยบายการศึกษาตามนโยบาย Thailand 4.0 อยู่ในระดับปานกลางคิดเป็นร้อยละ 65.3 และอยู่ในระดับน้อยที่สุด คิดเป็นร้อยละ 34.7 พบว่าความสัมพันธ์ เพศ อายุ ระดับการศึกษา และอาชีพ กับความรู้ความเข้าใจนโยบาย Thailand 4.0 
ด้วยสถิติไคร์สแควร์ (Chi-Square Test of Independent) กำหนดความเชื่อมั่น 95% ให้ P value ≤ .05 Significant Level (ά) ที่ 05 พบว่าเพศ อายุ ระดับการศึกษา 
และอาชีพแตกต่างกันทำให้มีความรู้ความเข้าใจแตกต่างกันอย่างมีนัยสำคัญและทดสอบ 
เป็นการวัดความสัมพันธ์ในลักษณะเป็นเส้นตรงใช้สถิติ General Linear Model : Multivariate est. และพบว่าตัวแปรด้าน เพศ อายุ และอาชีพมีความสัมพันธ์ผกผันกันเป็นเส้นตรง (ไปในทางตรงกันข้าม) หมายถึงประชากรศาสตร์ เพศ อายุ และอาชีพที่แตกต่างกัน มีความรู้ความเข้าใจนโยบาย Thailand 4.0 ต่างกันอย่างมีนัยสำคัญ
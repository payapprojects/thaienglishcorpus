การประเมินค่าตัวประกอบปรับผลตอบสนองของอาคารพาณิชย์คอนกรีตเสริมเหล็กสูง 4 ชั้น
บทความนี้นำเสนอการประเมินค่าตัวประกอบปรับผลตอบสนองของอาคารตึกแถวคอนกรีตเสริมเหล็กสูง 4 ชั้น ในประเทศไทย
ที่ได้รับการออกแบบและไม่ได้ออกแบบต้านแผ่นดินไหว 
สำหรับโครงสร้างที่ได้รับการออกแบบต้านแผ่นดินไหวจะเลือกใช้ระบบโครงสร้าง 2 ระบบ ได้แก่ โครงต้านแรงดัดคอนกรีตเสริมเหล็กที่มีความเหนียวจำกัด และโครงต้านแรงดัดคอนกรีตเสริมเหล็กที่มีความเหนียว 
โดยใช้มาตรฐานการออกแบบต้านทานแผ่นดินไหวในประเทศไทย (มยผ. 1302) ในการคำนวณแรงเฉือนที่ฐาน 
การศึกษานี้วิเคราะห์พฤติกรรมของอาคารด้วยระเบียบวิธีสถิตยศาสตร์ไม่เชิงเส้นผ่านแบบจำลองโครงสร้างคอนกรีตเสริมเหล็กเพื่อประเมินหาค่าตัวประกอบปรับผลตอบสนอง ผลการวิเคราะห์พบว่า ค่าตัวประกอบปรับผลตอบสนองของทั้งระบบโครงต้านแรงดัดคอนกรีตเสริมเหล็กที่มีความเหนียวจำกัดและระบบโครงต้านแรงดัดคอนกรีตเสริมเหล็กที่มีความเหนียวที่วิเคราะห์ได้จากการศึกษานี้มีค่าสูงกว่าค่าที่กำหนดให้ใช้ตามมาตรฐาน มยผ. 1302
เชื่อมต่อและใช้ AirPods และ AirPods Pro ของคุณ
คุณสามารถฟังเพลง โทรออก ใช้ Siri และทำสิ่งอื่นๆ ได้ด้วย AirPods ของคุณ
ใช้ iPhone ของคุณเพื่อตั้งค่า AirPods
หากคุณตั้งค่า AirPods เป็นครั้งแรก ตรวจสอบให้แน่ใจว่าอุปกรณ์ของคุณอัพเดทเป็นเวอร์ชั่นล่าสุดแล้ว
จากนั้นทำตามขั้นตอนเหล่านี้
ไปที่หน้าจอโฮม
เปิดฝาเคสที่มี AirPods ของคุณอยู่ด้านใน แล้วถือไว้ใกล้กับ iPhone
ภาพเคลื่อนไหวการตั้งค่าจะปรากฏขึ้นบน iPhone ของคุณ
แตะเชื่อมต่อ 
หากคุณมี AirPods Pro ให้อ่านหน้าจอถัดไปสามหน้าจอ
หากคุณมี AirPods Pro หรือ AirPods (รุ่นที่ 2) และคุณได้ตั้งค่า "หวัดดี Siri" บน iPhone แล้ว "หวัดดี Siri" จะพร้อมใช้งานกับ AirPods ของคุณด้วย 
หากคุณยังไม่ได้ตั้งค่า "หวัดดี Siri" และคุณมี AirPods Pro หรือ AirPods (รุ่นที่ 2) ระบบจะนำคุณไปยังการตั้งค่า
แตะเสร็จสิ้น
หากคุณลงชื่อเข้าใช้ iCloud ไว้แล้ว AirPods ของคุณจะได้รับการตั้งค่าโดยอัตโนมัติในอุปกรณ์ที่รองรับทุกเครื่องที่ลงชื่อเข้าใช้ iCloud ด้วย Apple ID เดียวกันไว้แล้ว
หากคุณไม่สามารถตั้งค่า AirPods ได้ โปรดขอความช่วยเหลือ
ดูวิธีตั้งค่า AirPods ด้วย Mac หรืออุปกรณ์ที่ไม่ใช่ของ Apple เช่น โทรศัพท์ Android
ฟังด้วย AirPods ของคุณ
เมื่อคุณนำ AirPods ออกจากเคสชาร์จ AirPods จะเปิดและพร้อมใช้งานทันที 
เมื่อคุณสวม AirPods เข้าที่หูของคุณ AirPods จะเล่นเสียงจากอุปกรณ์โดยอัตโนมัติ 
เมื่อคุณถอด AirPods ข้างใดข้างหนึ่งออกจากหู เสียงจะหยุดชั่วคราว 
เมื่อคุณถอดหูฟังทั้งสองข้างออก เสียงจะหยุด 
หากคุณกำลังฟังด้วย AirPods เพียงข้างเดียวแล้วถอดออก AirPods ข้างดังกล่าวจะหยุดเล่นเสียงชั่วคราว 
หากคุณใส่กลับเข้าไปในหูภายใน 15 วินาที เสียงจะกลับมาเล่นต่อโดยอัตโนมัติ
ดูวิธีปรับขนาดให้เหมาะสมและใส่สบายพอดีโดยการเลือกจุกหูฟัง AirPods Pro ขนาดที่เหมาะสมกับคุณที่สุด
AirPods จะเชื่อมต่อกับทั้ง iPhone และ Apple Watch ของคุณไปพร้อมกัน 
เสียงจะสลับไปมาระหว่างอุปกรณ์เหล่านี้โดยอัตโนมัติ
เมื่อไม่ได้ใช้ AirPods หรือ AirPods Pro ให้เก็บไว้ในเคสชาร์จ 
การเก็บ AirPods ไว้หลวมๆ ในกระเป๋าเสื้อหรือกระเป๋าอาจทำให้เกิดความเสียหายได้
ทำตามขั้นตอนต่อไปนี้เพื่อใช้ AirPods ของคุณในการเล่นเสียงจากอุปกรณ์อื่นหรือสลับไปเล่นเสียงในหูฟังหรือลำโพงอื่นๆ
บนอุปกรณ์ iOS
เปิดศูนย์ควบคุม
แตะบัตรเสียงที่มุมขวาบนของศูนย์ควบคุมค้างไว้เพื่อควบคุมเสียง
แตะ  จากนั้นเลือกอุปกรณ์ที่คุณต้องการจากรายการ1
บน Mac
คลิกตัวควบคุมระดับเสียง  ในแถบเมนูแล้วเลือก AirPods Pro ของคุณ2 หรือลำโพงอื่นๆ ที่อยู่ใต้อุปกรณ์ส่งสัญญาณออก
ควบคุมเสียงด้วย AirPods Pro ของคุณ
ในการเล่นและหยุดพักคอนเทนต์เสียงของคุณ 
ให้กดเซ็นเซอร์วัดแรงกดที่ก้านของ AirPods ในการเล่นต่อ ให้กดอีกครั้ง
ในการข้ามไปข้างหน้า ให้กดสองครั้งที่เซ็นเซอร์วัดแรงกดบนก้านของ AirPods
ในการข้ามไปข้างหลัง ให้กดสามครั้งที่เซ็นเซอร์วัดแรงกด
ในการเปลี่ยนระดับเสียง ให้พูดว่า "หวัดดี Siri" จากนั้นพูดประโยคอย่างเช่น "ลดเสียง" 
หรือลากแถบเลื่อนปรับระดับเสียงในแอพที่คุณกำลังฟังอยู่ บนหน้าจอล็อค หรือในศูนย์ควบคุม 
คุณยังสามารถเปิดกำลังเล่นอยู่บน Apple Watch และหมุน Digital Crown เพื่อปรับระดับเสียงได้อีกด้วย
AirPods Pro ช่วยให้คุณควบคุมการได้ยินเสียงรอบตัวมากหรือน้อยได้ตามต้องการ 
กดเซ็นเซอร์วัดแรงกดค้างไว้เพื่อสลับระหว่างโหมดการตัดเสียงรบกวนแบบแอ็คทีฟและฟังเสียงภายนอก 
คุณสามารถเลือกได้ว่าการกดค้างจะสลับกันระหว่างโหมดใดในการตั้งค่า > บลูทูธ > AirPods Pro > กด AirPods ค้างไว้
ควบคุมเสียงด้วย AirPods (รุ่นที่ 1 หรือ 2)
คุณสามารถใช้ AirPods เพื่อใช้ Siri และควบคุมการเล่นคอนเทนต์เสียงได้
เมื่อใช้ AirPods (รุ่นที่ 2) คุณสามารถใช้ Siri ด้วยการพูดว่า "หวัดดี Siri" ตามค่าเริ่มต้น 
และเมื่อคุณแตะสองครั้งที่ AirPods ข้างหนึ่ง คุณจะสามารถเล่นเสียงหรือข้ามไปข้างหน้าได้
เมื่อใช้ AirPods (รุ่นที่ 1) คุณต้องแตะสองครั้งเพื่อใช้ Siri ตามค่าเริ่มต้น 
ไม่ว่าคุณจะมี AirPods รุ่นใดก็ตาม คุณสามารถตั้งค่า AirPods แต่ละข้างให้ทำหนึ่งในสิ่งเหล่านี้ได้ด้วยการแตะสองครั้ง
ใช้ Siri3
เล่นและหยุดพักคอนเทนต์เสียง
ข้ามไปที่แทร็คถัดไป 
กลับไปที่แทร็คก่อนหน้า
ดูวิธีเลือกสิ่งที่คุณต้องการให้ AirPods แต่ละข้างทำเมื่อแตะสองครั้งที่ข้างนั้นๆ
ใช้ Siri
เมื่อใช้ AirPods Pro และ AirPods (รุ่นที่ 2) คุณสามารถพูดว่า "หวัดดี Siri"
คุณสามารถตั้งค่า AirPods เพื่อใช้ Siri ได้เมื่อคุณแตะเซ็นเซอร์วัดแรงกดค้างไว้บน AirPods Pro
เมื่อใช้ AirPods (รุ่นที่ 1 และ 2) คุณสามารถแตะสองครั้งเพื่อใช้ Siri ได้
คุณสามารถใช้ Siri กับ AirPods เพื่อถามคำถามและโทรออกได้ 
Siri ยังสามารถควบคุมเพลงและตรวจสอบ AirPods ของคุณได้อีกด้วย 
คุณสามารถขอหรือถาม Siri ได้ดังตัวอย่างต่อไปนี้
"เล่นเพลย์ลิสต์โปรดของฉัน"
"เพิ่มความดังเสียง"
"ฉันจะกลับบ้านจากที่นี่ได้อย่างไร"
"ข้ามไปเพลงต่อไป"
"หยุดเพลง"
"แบตเตอรี่ใน AirPods ของฉันเป็นอย่างไรบ้าง"
ค้นหาตัวอย่างเพิ่มเติมของ Siri
ใช้โทรศัพท์ และรับข้อความ
เมื่อมีสายโทรเข้ามาขณะที่คุณกำลังใส่ AirPods ข้างใดข้างหนึ่ง Siri สามารถแจ้งสายโทรเข้าได้ 
ในการรับสายด้วย AirPods Pro ให้กดที่เซ็นเซอร์วัดแรงกด 
ในการรับสายด้วย AirPods (รุ่นที่ 1 หรือ 2) ให้แตะสองครั้งที่ AirPods ข้างหนึ่ง 
หลังจากนั้น คุณสามารถกดเซ็นเซอร์วัดแรงกดบน AirPods Pro ข้างหนึ่งหรือแตะสองครั้งที่ AirPods เพื่อวางสายหรือสลับไปยังสายอื่นได้
Siri สามารถอ่านข้อความเข้าผ่าน AirPods Pro ได้
ชาร์จ AirPods และเคสชาร์จของคุณ
หากต้องการชาร์จ AirPods ของคุณ ให้ใส่ AirPods ลงในเคสชาร์จแล้วปิดฝา
4 AirPods จะปิดเครื่องและชาร์จทุกครั้งที่อยู่ในเคส
คุณสามารถชาร์จ AirPods Pro ในเคสชาร์จแบบไร้สายได้ด้วยที่ชาร์จที่ได้รับการรับรอง Qi 
เมื่อเคสกำลังชาร์จแบบไร้สาย คุณสามารถแตะไฟแสดงสถานะเพื่อดูสถานะการชาร์จได้ 
ไฟสีเขียวหมายความว่าเคสและ AirPods หากอยู่ด้านใน ชาร์จแล้วมากกว่า 80 เปอร์เซ็นต์ 
คุณยังสามารถเสียบเคสเข้ากับสาย Lightning เป็น USB ของ Apple ได้ ไม่ว่าจะเป็น USB-C หรือ USB A  
คุณสามารถชาร์จ AirPods (รุ่นที่ 1 หรือ 2) ของคุณได้ในเคสชาร์จแบบไร้สายหรือเคสชาร์จ AirPods 
หากคุณมีเคสชาร์จแบบไร้สาย คุณสามารถชาร์จแบบไร้สายได้ด้วยที่ชาร์จที่ได้รับการรับรอง Qi 
คุณสามารถชาร์จเคสโดยเสียบ Lightning to USB Cable ของ Apple เข้ากับตัวเคส
ดูข้อมูลเพิ่มเติมเกี่ยวกับการชาร์จ
สิ่งที่คุณต้องมี
หากคุณมี AirPods Pro คุณต้องมีผลิตภัณฑ์เหล่านี้อย่างน้อยหนึ่งรายการ 
iPhone หรือ iPod touch ที่ใช้ iOS 13.2 หรือใหม่กว่า
iPad ที่ใช้ iPadOS 13.2 หรือใหม่กว่า
Apple Watch ที่ใช้ watchOS 6.1 หรือใหม่กว่า
Apple TV ที่ใช้ tvOS 13.2 หรือใหม่กว่า
Mac ที่ใช้ macOS 10.15.1 หรือใหม่กว่า
หากคุณมี AirPods (รุ่นที่ 2) คุณต้องมีผลิตภัณฑ์เหล่านี้อย่างน้อยหนึ่งรายการ
iPhone, iPad หรือ iPod touch ที่ใช้ iOS 12.2 หรือใหม่กว่า
Apple Watch ที่ใช้ watchOS 5.2 หรือใหม่กว่า
Apple TV ที่ใช้ tvOS 12.2 หรือใหม่กว่า
Mac ที่ใช้ macOS 10.14.4 หรือใหม่กว่า
หากคุณมี AirPods (รุ่นที่ 1) คุณต้องมีผลิตภัณฑ์เหล่านี้อย่างน้อยหนึ่งรายการ
iPhone, iPad หรือ iPod touch ที่ใช้ iOS 10 หรือใหม่กว่า
Apple Watch ที่ใช้ watchOS 3 หรือใหม่กว่า
Apple TV ที่ใช้ tvOS 11 หรือใหม่กว่า
Mac ที่ใช้ macOS Sierra หรือใหม่กว่า
AirPods จะปรากฏเมื่ออยู่ใกล้อุปกรณ์และพร้อมใช้งานเท่านั้น
หากคุณไม่เห็นการควบคุมความดังในแถบเมนู ให้ดูวิธีเพิ่มการควบคุมความดัง
หากการแตะสองครั้งเพื่อใช้ Siri ไม่ทำงาน ให้ไปที่การตั้งค่า > Siri และการค้นหา เพื่อตรวจสอบให้แน่ใจว่าอนุญาต Siri ขณะล็อคอยู่กำลังเปิดอยู่
หากคุณมีทั้ง AirPods (รุ่นที่ 2) และ AirPods (รุ่นที่ 1) ตรวจสอบให้แน่ใจว่าคุณเก็บทั้งสองรุ่นแยกกัน 
AirPods ของคุณจะไม่ชาร์จหากคุณใส่หูฟังข้างละรุ่นลงในเคสชาร์จเดียวกัน
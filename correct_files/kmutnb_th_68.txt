การศึกษาการดูดซับแก๊สผสมในถ่านกัมมันต์ด้วยแบบจำลองแกรนด์คาโนนิคัลมอนติคาร์โล
งานวิจัยนี้ศึกษาสมดุลการดูดซับและค่าการเลือก (Selectivity) ของแก๊สผสมระหว่างคาร์บอนไดออกไซด์ กับมีเทนในแบบจำลองของถ่านกัมมันต์แบบร่องที่มีขนาดรูพรุนต่างๆ 
โดยใช้การจำลองแบบแกรนด์คาโนนิคัลมอนติคาร์โล (Grand Canonical Monte Carlo; GCMC) 
ศึกษาที่อุณหภูมิ 293.15 K จนถึง 318.15 K 
และที่เศษส่วนโมลในวัฏภาคแก๊สต่างๆ 
พบว่าเมื่อความดันรวมในวัฏภาคแก๊สสูงขึ้นปริมาณการดูดซับและค่าการเลือกจะมีค่าเพิ่มขึ้น 
ในขณะที่ปริมาณการดูดซับและค่าการเลือกจะมีค่าลดลงเมื่ออุณหภูมิสูงขึ้นหรือขนาดรูพรุนใหญ่ขึ้น 
และเมื่อเศษส่วนโมลของคาร์บอนไดออกไซด์ในวัฏภาคแก๊สสูงขึ้นจะทำให้ปริมาณการดูดซับคาร์บอนไดออกไซด์สูงขึ้นแต่ค่าการเลือกกลับลดลงอย่างมีนัยสำคัญ
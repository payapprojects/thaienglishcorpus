การดูดซับพลังงาน และรูปแบบการวิบัติของผนังคอนกรีตกันกระสุนแบบหลายชั้นจากเส้นใยเหล็ก แผ่นโฟม และยางพารา
งานวิจัยนี้เสนอผลการทดสอบเบื้องต้นจากโครงการแผ่นคอนกรีตกันกระสุนแบบหลายชั้น 
แผ่นคอนกรีตที่นำมาทดสอบประกอบไปด้วยแผ่นคอนกรีตผสมเส้นใยเหล็ก แผ่นยางพารา และแผ่นโฟม 
งานวิจัยนี้ได้ศึกษารูปแบบการวิบัติและการดูดซับพลังงงานของแต่ละวัสดุที่มีความหนาแตกต่างกัน 
ข้อมูลจากการทดสอบจะถูกนำไปใช้ออกแบบแผ่นคอนกรีตแบบหลายชั้นจากผลรวมของการดูดซับพลังงานแต่ละวัสดุ 
ผลการทดสอบพบว่า การดูดซับพลังงานของแต่ละวัสดุเพิ่มขึ้นตามความหนาที่เพิ่มขึ้น สำหรับคอนกรีตผสมเส้นใยเหล็ก 
การดูดซับพลังงานขึ้นกับชนิดและปริมาณเส้นใยเหล็ก 
เมื่อทำการเปรียบเทียบความหนาที่เท่ากันจะพบว่า คอนกรีตผสมเส้นใยมีประสิทธิภาพในการดูดซับพลังงานมากที่สุด รองลงมาคือ แผ่นยางพาราและแผ่นโฟมตามลำดับ
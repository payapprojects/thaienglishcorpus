การศึกษาการแพร่กระจายความเข้มข้นของสารพิษที่ได้รับอิทธิพลจากความเร็วการไหลของน้ำในแม่น้ำและคลองที่ไหลมาบรรจบกัน
ปัญหามลพิษเป็นปัญหาที่สำคัญ และส่งผลต่อการดำรงชีวิตของมนุษย์ ไม่ว่าจะเป็นมลพิษทางอากาศ หรือมลพิษทางน้ำในกรณีของมลพิษทางน้ำ 
ถ้าหากน้ำไม่สะอาด อาจส่งผลต่อน้ำสำหรับการบริโภค การอยู่อาศัยของสัตว์น้ำ และการประมง นอกจากนี้ยังส่งผลทางอ้อมโดยส่งกลิ่นเหม็นรบกวนได้ 
ในงานวิจัยนี้ศึกษาการแพร่กระจายความเข้มข้นของสารพิษที่ถูกปล่อยลงสู่คลองและไหลต่อไปยังแม่น้ำ 
ซึ่งถูกจำลองมาจากลักษณะภูมิประเทศจริงในประเทศไทย 
การวิเคราะห์และคำนวณจากสมการความต่อเนื่อง สมการโมเมนตัม และสมการการแพร่กระจายความเข้มข้นของสารด้วยโปรแกรมคอมพิวเตอร์ที่อยู่บนพื้นฐานของระเบียบวิธีไฟไนต์เอลิเมนต์ (Finite Element Method; FEM) 
ในงานวิจัยศึกษาถึงผลกระทบของความเร็วการไหลต่อการแพร่กระจายความเข้มข้นของสารพิษ 
ที่ความเร็วการไหลของน้ำในคลองที่มีค่า Reynold Number 8.3 × 104, 1.2 × 105 และ 1.7 × 105 และความเร็วการไหลของน้ำในแม่น้ำที่มีค่า Reynold Number 2.15 × 105, 4.3 × 105 และ 8.6 × 105 
จากผลการวิจัยพบว่าโดยทั่วไปแล้วความเร็วการไหลในแม่น้ำสูงจะทำให้ความเร็วการไหลในคลองสูงขึ้น 
และความเร็วการไหลในคลองสูงจะทำให้ความเร็วการไหลในแม่น้ำสูงขึ้นเช่นเดียวกัน 
เพราะฉะนั้นแล้วในกรณีที่มีความเร็วการไหลสูง
จะทำให้ความเข้มข้นเฉลี่ยของสารพิษเพิ่มขึ้นอย่างรวดเร็วและมีค่าสูง แต่สามารถลดความเข้มข้นเฉลี่ยได้รวดเร็วเช่นเดียวกัน 
ยกเว้นบางกรณีที่ความเร็วการไหลในคลองและแม่น้ำต่ำมากทำให้ค่าความเข้มข้นเฉลี่ยสูงขึ้น 
และบางค่าความเร็วทำให้เกิดการปะทะกันของน้ำที่จุดบรรจบกันของคลองและแม่น้ำส่งผลให้สารพิษสะสมบริเวณนั้นเป็นปริมาณมากและความเข้มข้นเฉลี่ยเพิ่มสูงขึ้น
ผลจากงานวิจัยนี้สามารถนำไปพัฒนาและประยุกต์ใช้กับแบบจำลองอื่นๆ หรือปัญหาที่คล้ายคลึงกันได้ เพื่อประโยชน์ในการจัดการปัญหาด้านมลพิษ
พารามิเตอร์การผลิตที่เหมาะสมที่สุดของวัสดุเชิงประกอบพอลิเอทิลีนความหนาแน่นสูง และผงไม้ยางพาราโดยใช้การออกแบบบ็อกซ์−เบห์นเคน
การออกแบบการทดลองเป็นการแสดงความสัมพันธ์ทางสถิติระหว่างพารามิเตอร์ของการทดลองและค่าตอบสนองซึ่งนำไปสู่การค้นพบพารามิเตอร์การทดลองที่เหมาะสมที่สุด 
การออกแบบการทดลองแบบบ็อกซ์ เบห์นเคนและวิธีพื้นผิวตอบสนองสามารถนำมาประยุกต์ใช้ศึกษาผลกระทบของอุณหภูมิการอัดร้อน ระยะเวลาการอัด และความหนาแน่นต่อสมบัติของวัสดุเชิงประกอบพอลิเอทิลีนความหนาแน่นสูงและผงไม้ยางพารา และเพื่อหาพารามิเตอร์ การขึ้นรูปอัดร้อนที่เหมาะสมที่สุดในการผลิตวัสดุเชิงประกอบ 
ผลจากการทดลองพบว่า อุณหภูมิ ระยะเวลาการอัด และความหนาแน่น มีผลกระทบอย่างมีนัยสำคัญต่อความแข็งแรงดัด มอดุลัสการดัด ความแข็งแรงดึง มอดุลัสการดึง และการดูดซับนํ้า ซึ่งการเพิ่มขึ้นของอุณหภูมิ เวลาการอัด และความหนาแน่น ส่งผลให้สมบัติการดัดและการดึงเพิ่มขึ้นแต่การดูดซับนํ้าลดลงอย่างชัดเจน อย่างไรก็ตามเมื่ออุณหภูมิเกิน 195oC ความแข็งแรงดัด ความแข็งแรงดึงและมอดุลัสการดึงลดลงอย่างช้าๆ 
และเมื่อเวลาอัดเกิน 11 min มอดุลัสการดัดและการดึงลดลงอย่างชัดเจน 
นอกจากนี้สมการถดถอยของความแข็งแรงดัด มอดุลัสการดัด ความแข็งแรงดึง มอดุลัสการดึง และการดูดซับนํ้า มีการนำมาใช้หาพารามิเตอร์การขึ้นรูปอัดร้อนที่เหมาะสมที่สุดของวัสดุเชิงประกอบ 
ซึ่งพบว่าการขึ้นรูปโดยใช้อุณหภูมิ 197oC ระยะเวลาการอัด 13 min และความหนาแน่น 1.0 g/cm3 เป็นพารามิเตอร์การขึ้นรูปที่เหมาะสม 
และพบด้วยว่าวัสดุเชิงประกอบที่ขึ้นรูปด้วยพารามิเตอร์ที่เหมาะสมนี้ มีสมบัติแตกต่างจากค่าที่ได้จากการทำนายไม่เกิน 3.78%
ใช้ CarPlay กับ iPhone ของคุณ
CarPlay เป็นวิธีที่ชาญฉลาดและปลอดภัยกว่าในการใช้ iPhone ของคุณในรถยนต์ ช่วยให้คุณมีสมาธิกับการขับรถ
เมื่อคุณเชื่อมต่อ iPhone ของคุณกับ CarPlay แล้ว คุณจะสามารถรับเส้นทางแบบเลี้ยวต่อเลี้ยงว โทรออก ส่งและรับข้อความ ฟังเพลง และอื่นๆ ได้
ด้วย iOS 13 CarPlay Dashboard จะช่วยให้มองเห็นถนนข้างหน้าได้ง่ายขึ้น 
แดชบอร์ดใหม่ช่วยให้คุณมีที่เดียวสำหรับการติดตามแผนที่ การควบคุมเสียง และคำแนะนำโดย Siri ซึ่งช่วยให้คุณเข้าถึงสิ่งต่างๆ ได้ง่ายๆ เช่น กิจกรรมในปฏิทิน 
คุณสามารถใช้แดชบอร์ดเพื่อควบคุมอุปกรณ์เสริม HomeKit ของคุณ เช่น ที่เปิดประตู
ตรวจสอบให้แน่ใจว่าประเทศหรือภูมิภาคของคุณรองรับ CarPlay และรถของคุณรองรับ CarPlay 
หากคุณไม่แน่ใจว่ารถของคุณรองรับ CarPlay หรือไม่ ให้ติดต่อผู้ผลิตรถยนต์
ตั้งค่า CarPlay
สตาร์ทรถของคุณ 
จากนั้นตรวจสอบให้แน่ใจว่า Siri เปิดอยู่
เชื่อมต่อ iPhone เข้ากับรถของคุณดังนี้
หากรถของคุณรองรับ CarPlay ผ่านสาย USB ให้เสียบ iPhone เข้ากับพอร์ต USB ในรถของคุณ 
โดยพอร์ต USB อาจมีป้ายที่มีไอคอน CarPlay หรือไอคอนสมาร์ทโฟนติดไว้
หากรถของคุณรองรับ CarPlay แบบไร้สาย ให้กดปุ่มคำสั่งเสียงบนพวงมาลัยค้างไว้ 
ตรวจสอบให้แน่ใจว่ารถยนต์ของคุณอยู่ในโหมดไร้สายหรือโหมดบลูทูธ 
จากนั้นให้ไปที่การตั้งค่า > ทั่วไป > CarPlay บน iPhone แล้วแตะรถที่มี และเลือกรถของคุณ 
ตรวจสอบข้อมูลเพิ่มเติมจากคู่มือสำหรับรถ
ดูเพิ่มเติมเกี่ยวกับ CarPlay และการขับขี่และการนำทางอย่างปลอดภัย
ใช้ Siri เพื่อควบคุม CarPlay
คุณสามารถใช้ Siri เพื่อควบคุม CarPlay ได้ ทั้งนี้ขึ้นอยู่กับรถของคุณ
กดปุ่มสั่งการด้วยเสียงบนพวงมาลัยค้างไว้ 
แล้วถามคำถามหรือขอให้ Siri ทำบางสิ่ง
แตะ CarPlay Dashboard หรือปุ่มโฮมใน CarPlay ค้างไว้ที่หน้าจอสัมผัสของคุณ 
แล้วถามคำถามหรือขอให้ Siri ทำบางสิ่ง
Siri ยังสามารถให้คำแนะนำใน CarPlay สำหรับสิ่งที่คุณอาจต้องการทำต่อไป เช่น การขับรถไปที่การประชุมครั้งต่อไป 
คำแนะนำโดย Siri และ CarPlay จะทำงานอย่างลื่นไหลเพื่อให้แอพโปรดของคุณอยู่ใกล้แค่ปลายนิ้ว
หากคุณมีอุปกรณ์เสริมที่ใช้งานกับ HomeKit ได้ เช่น ที่เปิดประตูโรงรถ คุณสามารถใช้คำแนะนำโดย Siri ที่ปรากฏบน CarPlay Dashboard หรือขอให้ Siri ทำสิ่งต่างๆ เช่น "เปิดประตูโรงรถ" เมื่อคุณมาถึงใกล้บ้านของคุณ
ใช้การควบคุมภายในรถของคุณเพื่อใช้งาน CarPlay
รถที่ CarPlay รองรับควรมีการควบคุมในตัว เช่น หน้าจอสัมผัส ปุ่มหมุน หรือทัชแพด 
หากต้องการเรียนรู้วิธีใช้งานจอแสดงผล CarPlay โปรดดูคู่มือที่มาพร้อมกับรถของคุณ 
นอกจากนี้คุณยังสามารถใช้ Siri เพื่อควบคุม CarPlay แม้ว่าคุณจะมีการควบคุมในตัวอยู่แล้วก็ตาม
ดูเพิ่มเติมเกี่ยวกับการควบคุมทั่วไปที่ใช้ในรถยนต์ที่ CarPlay รองรับ
จัดเรียงแอพ CarPlay ของคุณ
ขณะที่ใช้ CarPlay จอแสดงผลในรถของคุณจะแสดงแอพที่มีอยู่ 
หากต้องการเพิ่ม ลบ หรือเรียงลำดับแอพใน iPhone ของคุณ ให้ทำดังนี้
ไปที่การตั้งค่า > ทั่วไป แล้วแตะ CarPlay
เลือกรถของคุณ 
จากนั้นแตะปรับแต่ง
ใช้ปุ่มเพิ่ม  หรือลบ  เพิ่มหรือลบเพื่อเพิ่มหรือลบแอพ 
แตะแล้วลากแอพเพื่อเปลี่ยนลำดับที่แอพปรากฏ
ครั้งต่อไปที่คุณเชื่อมต่อ iPhone กับ CarPlay แอพของคุณควรปรากฏตามลำดับใหม่บนจอแสดงผล 
เฉพาะแอพที่ CarPlay รองรับเท่านั้นที่จะปรากฏบนจอแสดงผลของคุณ
ต้องการความช่วยเหลือใช่ไหม
หากคุณพบปัญหาเกี่ยวกับแอพของบริษัทอื่น ให้ลองติดต่อนักพัฒนาแอพ 
หาก CarPlay ไม่ทำงานอย่างที่คุณคาดไว้ ให้ดูสิ่งที่ควรทำ
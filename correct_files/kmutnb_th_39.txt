ความต้องการแรงงานในสาขาวิทยาศาสตร์และเทคโนโลยีของประเทศไทย
อุตสาหกรรมในประเทศไทยเริ่มต้นมีการพัฒนาอย่างจริงจังหลังจากมีการประกาศใช้แผนพัฒนาเศรษฐกิจและสังคมแห่งชาติฉบับที่ 1 ในปี พ.ศ. 2504 
การพัฒนาอุตสาหกรรมในประเทศไทยสามารถแบ่งออกเป็น 4 ประเภทด้วยกัน ได้แก่ 1) อุตสาหกรรมที่ใช้แรงงานเข้มข้น 2) อุตสาหกรรมที่ใช้เงินลงทุนเข้มข้น 3) อุตสาหกรรมที่ใช้เทคโนโลยีเข้มข้น และ 4) อุตสาหกรรมที่ใช้ความรู้เข้มข้น 
สัดส่วนของการใช้แรงงานประเภทที่มีทักษะเบื้องต้น (Basic Skilled Workers) ต่อการใช้แรงงานประเภทที่มีทักษะทางเทคนิค (Technical Skilled Workers) ในอุตสาหกรรมจะเป็นตัวกำหนดว่าอุตสาหกรรมนั้นอยู่ในขั้นตอนใดของการพัฒนาประเทศ ดังนั้นปัจจัยที่ส่งผลและเป็นตัวกำหนดขั้นตอนการพัฒนาของอุตสาหกรรมคือ ปัจจัยทางด้านบุคลากร 
บทความฉบับนี้กล่าวถึงความจำเป็นและความต้องการแรงงานในสาขาวิทยาศาสตร์และเทคโนโลยีต่อการพัฒนาอุตสาหกรรมในประเทศไทย 
พบว่ากว่าร้อยละ 70 ของการใช้แรงงานในประเทศไทยยังเป็นการใช้แรงงานไร้ฝีมือในขณะที่ความต้องการแรงงานที่มีวุฒิการศึกษาระดับประกาศนียบัตรวิชาชีพขั้นสูงและระดับปริญญาตรีสาขาวิทยาศาสตร์ และเทคโนโลยีมีจำนวนมากและกำลังจะขาดแคลนในอนาคตอันใกล้นี้
การวิจัยครั้งนี้มีวัตถุประสงค์เพื่อศึกษาการทำงานเป็นทีมของอาจารย์ พยาบาล วิทยาลัยพยาบาลสังกัดกระทรวงสาธารณสุข และศึกษากลุ่มตัวแปรที่ สามารถร่วมกันพยากรณ์การทำงานเป็นทีมของอาจารย์พยาบาล 
ตัวอย่างประ ชากรในการวิจัยเป็นอาจารย์พยาบาลที่มีประสบการณ์การทำงาน 1 ปี ขึ้นไป จำนวน 295 คน ซึ่งได้จากการสุ่มตัวอย่างหลายขั้นตอน 
เครื่องมือที่ใช้ใน การวิจัยเป็นแบบสอบถามสภาพแวดล้อมในการทำงาน และการทำงานเป็นทีมของอาจารย์พยาบาลทีผู้วิจัยสร้างขึ้น ซึ่งผ่านการตรวจสอบความตรงและความเที่ยงแล้ว 
ผลการวิจัยสรุปได้ดังนี้ 
1. ค่าเฉลี่ยของการทำงานเป็นทีมของอาจารย์พยาบาลโดยรวมทุกด้านอยู่ในระดับดี 
และเมื่อพิจารณาแต่ละด้านคือ การมีเป้าหมายและวัตถุประ สงค์ร่วมกัน การติดต่อสื่อสารอย่างเปิดเผย การทำงานร่วมกันการสร้างความคล่องตัวในการทำงาน อยู่ในระดับดี ส่วนด้านการส่งเสริมการพัฒนาบุคคลและการร่วมกันทบทวนการทำงานอยู่ในระดับปานกลาง 
2. อายุ ประสบการณ์การทำงาน มีความสัมพันธ์ทางบวกกับการทำงานเป็นทีมของอาจารย์ พยาบาล อย่างมีนัยสำคัญทางสถิติที่ระดับ .05(r= .24, .27) ส่วนขนาดของกลุ่มไม่มีความสัมพันธ์กับการทำงานเป็นทีมของอาจารย์พยาบาล 
3. สภาพแวดล้อมทางกายภาพ พฤติกรรมผู้นำของผู้บริหาร และสัมพันธ ภาพในกลุ่มอาจารย์มีความสัมพันธ์อย่างมีนัยสำคัญทางบวกกับการทำงานเป็น ทีมของอาจารย์พยาบาลอย่างมีนัยสำคัญทางสถิติที่ระดับ .05 (r = .47,.63, .68 ตามลำดับ) ตัวแปรที่มีความสำคัญในการร่วมกันพยากรณ์การทำงานเป็นทีมของอาจารย์พยาบาลอย่างมีนัยสำคัญทางสถิติที่ระดับ .05 ตามลำดับคือ สัมพันธ ภาพในกลุ่มอาจารย์ พฤติกรรมผู้นำของผู้บริหารสภาพแวดล้อมทางกายภาพและประสบการณ์การทำงาน ซึ่งร่วมกันพยากรณ์การทำงานเป็นทีมของอาจารย์พยาบาลได้ร้อยละ 59.27 (R('2) = .5927)
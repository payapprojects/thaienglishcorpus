ประสิทธิภาพของแบบจำลองอุทกวิทยา SWAT ในการจำลองปริมาณน้ำท่าของลุ่มน้ำวัง
การศึกษานี้มีวัตถุประสงค์เพื่อประเมินประสิทธิภาพของแบบจำลองอุทกวิทยา SWAT ในการจำลองปริมาณน้ำท่าในลุ่มน้ำวัง 
ข้อมูลนำเข้าประกอบไปด้วยข้อมูลตรวจวัดอุตุนิยมวิทยารายวัน ปี พ.ศ. 2547–2556 ข้อมูลการใช้ที่ดินปี พ.ศ. 2552 
และข้อมูลภูมิประเทศ วิเคราะห์พื้นที่ลุ่มน้ำ แบ่งเป็น 18 ลุ่มน้ำย่อย และกำหนดจุดทางออกของลุ่มน้ำที่มีข้อมูลตรวจวัดปริมาณน้ำท่ารายวันจำนวน 10 จุด เพื่อใช้สอบเทียบแบบจำลอง SWAT 
นอกจากนี้ยังได้ทำการปรับค่าพารามิเตอร์ต่างๆที่เป็นข้อมูลเชิงกายภาพของลุ่มน้ำ ได้แก่ น้ำผิวดิน น้ำใต้ดิน ลุ่มน้ำ ดิน และการไหลในทางน้ำ เพื่อเพิ่มประสิทธิภาพของแบบจำลองสามารถจำลองในการจำลองปริมาณน้ำท่า
จากผลการศึกษาพบว่าแบบจำลอง SWAT มีประสิทธิภาพในการจำลองปริมาณน้ำท่าของลุ่มน้ำวังในเกณฑ์ที่ยอมรับได้โดยเฉพาะในลุ่มน้ำย่อยที่ไม่มีเขื่อนตอนปลายของลุ่มน้ำวังและ
เหมาะสมในการจำลองปริมาณน้ำท่าในช่วงฤดูฝนมากกว่าฤดูแล้ง 
อย่างไรก็ตาม แบบจำลอง SWAT ยังมีข้อจำกัดในการจำลองปริมาณน้ำท่ารายเดือนสูงสุด โดยเฉพาะในเดือนที่มีปัญหาน้ำท่วมปริมาณน้ำท่าสูงสุดรายเดือนจากแบบจำลองมีค่าต่ำกว่าค่าตรวจวัดจริง
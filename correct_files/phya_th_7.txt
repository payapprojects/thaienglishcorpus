คุณเป็นสาวโสดที่ยังสนุกกับการใช้ชีวิตอยู่ใช่ไหม? ยังไม่อยากมีลูกตอนนี้ แต่ก็กลัวว่าในอนาคตจะมีลูกยาก ไม่ต้องกังวลไปเพราะการ "แช่แข็งไข่" ช่วยคุณได้!!
แช่แข็งไข่คืออะไร?
การแช่แข็งไข่หรือ Egg Freezing เป็นนวัตกรรมการเก็บรักษาไข่ไว้สำหรับคนที่ต้องการมีลูกในอนาคต
โดยการนำไข่ที่สมบูรณ์มาเก็บรักษาไว้ในไนโตรเจนเหลว ที่มีอุณหภูมิ -195 องศาเซลเซียส พูดง่ายๆ ก็คือไข่ที่ถูกแช่แข็งไว้จะไม่มีการเปลี่ยนแปลงใดๆ ทำให้สามารถคงประสิทธิภาพของเซลล์ไข่ไว้ในสภาพเดิม เสมือนการหยุดเวลาไว้
เมื่อถึงเวลาพร้อมก็นำมาใช้โดยการละลาย และผสมกับอสุจิ เมื่อได้ตัวอ่อนก็ฝังกลับเข้าไปในโพรงมดลูก ทำให้เกิดการตั้งครรภ์ได้ตามปกติ
ยังไม่พร้อมมีลูก...แช่แข็งไข่ช่วยได้
ด้วยสภาวะที่เปลี่ยนแปลงไปในปัจจุบันทำให้หลายคนกว่าจะแต่งงาน เก็บเงิน พร้อมมีครอบครัวอายุก็เพิ่มมากขึ้น หรือใครที่ยังไม่คิดที่จะมีลูกในตอนนี้แต่อนาคตอาจอยากมีลูก 
การแช่แข็งไข่จึงเป็นอีกหนึ่งทางเลือกที่จะช่วยเก็บรักษาไข่ที่สมบูรณ์เอาไว้ เพราะเมื่อผู้หญิงเมื่ออายุมากขึ้นโอกาสของการตั้งครรภ์จะลดลง โอกาสแท้งและโอกาสตั้งครรภ์ที่มีโครโมโซมผิดปกติเพิ่มสูงขึ้น 
ดังนั้นการแช่แข็งไข่ไว้ก่อนจึงเป็นวิธีการหนึ่งที่ช่วยหยุดอายุไข่ไว้ช่วยเพิ่มโอกาสของการตั้งครรภ์ในอนาคตได้
ใครบ้างที่ควร "แช่แข็งไข่"
ผู้หญิงที่อายุ 35 ปีหรือมากกว่า ที่ยังไม่พร้อมจะมีลูกในตอนนี้
ขึ้นอยู่กับความต้องการแต่ละบุคคล ถ้ามีการวางแผนว่าจะมีบุตรในอนาคต มีแฟนแล้วแต่ยังไม่แต่งงานแต่ในอนาคตคิดว่าหลายปีกว่าจะแต่งงานก็สามารถ มาเก็บไว้ก่อน
คนที่จำเป็นต้องได้รับการผ่าตัดรังไข่ เนื่องจากมีซีสต์หรือเนื้องอก เช่น Chocolate cyst
ผู้ป่วยที่จำเป็นต้องได้รับยาเคมีบำบัดหรือฉายแสงที่มีผลทำให้การทำงานของรังไข่ลดลง
ผู้ที่มีความผิดปกติของโครโมโซมที่อาจทำให้ประจำเดือนหมดเร็วกว่าปกติ
ผู้หญิงที่เป็นกลุ่มเสี่ยง เช่น ทำงานเกี่ยวข้องกับสารเคมี เป็นต้น
สาวๆ หลายคนอาจจะคิดว่าไม่มีความจำเป็นต้องใช่แข็งไข่ แต่ใครจะไปรู้ล่ะ? อีกปีสองปีข้างหน้าคุณอาจจะไปเจอหนุ่มที่ใช่ ตกลงปลงใจอยากมีลูกขึ้นมา "แช่แข็งไข่" ไว้ก่อนตอนนี้ช่วยได้นะ!
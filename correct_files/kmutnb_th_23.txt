ระบบการควบคุมระดับในบ่อกรองนํ้าของกระบวนการผลิตนํ้าประปาขนาดใหญ่เดิมนั้นใช้ตัวควบคุมแบบ PID ที่มีค่าอัตราขยายแบบคงที่ 
แต่เนื่องด้วยในกระบวนการผลิตนั้นมีการลดหรือเพิ่มกำลังการผลิตในแต่ละช่วงเวลาการล้างบ่อกรองและปริมาณอนุภาคสารแขวนลอยที่มากับนํ้าดิบที่แตกต่างกัน ทำให้ปริมาณนํ้าดิบที่เข้าบ่อกรองเปลี่ยนแปลงตลอดเวลาไม่แน่นอน 
ค่าอัตราขยายของตัวควบคุมแบบ PID แบบคงที่จึงไม่สามารถตอบสนองต่อระดับนํ้าที่เปลี่ยนแปลงแบบไม่เชิงเส้นได้ 
จึงเป็นสาเหตุให้วาล์วปีกผีเสื้อขนาดใหญ่ที่ใช้ควบคุมปริมาณนํ้าออกเพื่อรักษาระดับนํ้าในบ่อกรองมีการทำงานบ่อยครั้ง
ส่งผลให้มอเตอร์และชุดเฟืองของวาล์วปีกผีเสื้อมีอายุการใช้งานที่สั้นลง
บทความนี้จึงนำเสนอตัวควบคุมแบบฟัซซีลอจิกแบบ 2 เงื่อนไข 
วัตถุประสงค์เพื่อลดการทำงานของวาล์วปีกผีเสื้อไม่ให้ทำงานบ่อยครั้งและสามารถรักษาระดับนํ้าให้อยู่ในช่วงขอบเขตที่กำหนดไว้ได้ถึงแม้ว่าระดับนํ้าจะมีการเปลี่ยนแปลงแบบไม่เชิงเส้นตลอดเวลา 
ผลการทดลองแสดงให้เห็นว่าตัวควบคุมแบบฟัซซีลอจิกมีจำนวนครั้งในการเปิดปิดวาล์วปีกผีเสื้อที่น้อยกว่าและการตอบสนองต่อการรักษาระดับนํ้าได้ดีกว่าตัวควบคุมแบบ PID ที่ใช้ค่าอัตราขยายคงที่
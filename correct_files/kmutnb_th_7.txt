การจัดการอะไหล่ภายใต้ความต้องการไม่แน่นอน กรณีศึกษาโรงงานผลิตไม้ปาร์ติเกิลบอร์ด
หากกล่าวถึงการบริหารจัดการคลังสินค้า ปัจจัยสำคัญที่ผู้บริหารมักให้ความสนใจคือ 
ค่าใช้จ่ายโดยรวม และระดับการให้บริการ 
งานวิจัยฉบับนี้มุ่งเน้นเพื่อวิเคราะห์ปัจจัยเหล่านั้น และเสนอเป็นข้อมูลช่วยในการตัดสินใจ 
โดยจะเป็นการเปรียบเทียบเชิงปริมาณระหว่าง 3 นโยบายสั่งซื้อ ผ่านการจำลองสถานการณ์ภายใต้ความต้องการไม่แน่นอน 
นโยบายสั่งซื้อที่นำมาเปรียบเทียบประกอบไปด้วย 
1) การสั่งซื้อจากนโยบายเดิมซึ่งมาจากการประมาณการด้วยประสบการณ์ของผู้ใช้งานเอง 
2) การสั่งซื้อด้วยผลจากการคำนวณด้วยสูตร EOQ, ROP และ 
3)การสั่งซื้อด้วยผลจากการคำนวณด้วยโปรแกรม Microsoft Excel Solver ผลลัพท์จากการคำนวณและการจำลองสถานการณ์พบว่า นโนบายสั่งซื้อด้วยผลจากการคำนวณด้วยโปรแกรม Microsoft Excel Solver มีค่าใช้จ่ายโดยรวมต่ำที่สุด และยังคงไว้ซึ่งระดับการให้บริการใกล้เคียงกับนโนบายสั่งซื้ออื่นๆ
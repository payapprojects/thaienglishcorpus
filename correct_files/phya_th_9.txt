แต่งงานมาก็หลายปีอยากมีลูกแต่ทำไงก็ไม่ตั้งท้องสักที ประจำเดือนก็ขาดๆ หายๆ มาไม่ปกติแบบนี้เสี่ยงมีลูกยากรึเปล่านะ?
เชื่อว่าหลายคู่ต้องเจอกับปัญหาภาวะมีลูกยาก ปล่อยท้องมาก็นานแต่ทำยังไงก็ไม่ท้องสักที รู้ไหมว่า? ประจำเดือนที่มาไม่ปกติก็เป็นหนึ่งในสาเหตุให้มีลูกยากเช่นกัน
จะรู้ได้อย่างไรว่าประจำเดือนผิดปกติ
ปกติแล้วร่างกายของผู้หญิงจะมีการตกไข่ประมาณ 28 วัน อาจมาก่อนหรือหลังเล็กน้อย โดยทั่วไปรอบประจำเดือนของผู้หญิงจึงอยู่ในช่วง 21-35 วัน หรือรอบเดือนมาทุกๆ 23 วัน หรือทุก 35 วัน 
หรือกี่วันก็ได้ระหว่างนั้นตราบใดที่รอบเดือนของคุณมาสม่ำเสมอถือว่าประจำเดือนปกติ 
แต่เมื่อไหร่ที่ไข่ตกช้าหรือไม่ตกไข่เลยก็จะทำให้ประจำเดือนเลื่อนออกไป บางคนอาจจะ 30-40 วัน หรือนานไปถึง 2 เดือน หรือบางครั้งมี 26 วัน เดือนถัดมามี 40 วัน ต่อมามี 30 วัน อันนี้ก็ถือว่า "ผิดปกติ"
ประจำเดือนผิดปกติมีสาเหตุมาจากอะไร?
โดยทั่วไปแล้วการมีประจำเดือนที่ผิดไปนานๆ ครั้ง เป็นเรื่องปกติที่เกิดขึ้นได้โดยเฉพาะในช่วงที่มีความเครียด หรือมีอาการป่วย 
แต่เมื่อพ้นช่วงเครียดหรือหายจากอาการป่วยแล้วประจำเดือนก็จะกลับสู่สภาพปกติอีกครั้ง
สำหรับคนที่ประจำเดือนไม่ปกติมีความเป็นไปได้สูงว่าอาจเกิดจากการมีฮอร์โมนไม่สมดุล ส่งผลต่อความถี่การเกิดการตกไข่ หรืออาจเกิดจากความถี่ของการมีประจำเดือน ทำให้ฮอร์โมนเสียสมดุล 
หรืออาจเกิดจากปัจจัยอื่นๆ ได้เช่นกัน
ประจำเดือนมาไม่ปกติเสี่ยงมีลูกยากตรงไหน?
การที่ประจำเดือนขาดๆ หายๆ หรือมาไม่ปกติ 
เป็นสิ่งที่บ่งชี้ได้ว่าร่างกายของคุณอาจมีไข่ตกบ้างไม่ตกบ้าง หรืออาจไม่มีไข่ตกเลยก็ได้ ซึ่งการที่ไม่มีไข่ตกนี้เองเป็นสาเหตุหลักที่ทำให้ไม่สามารถตั้งครรภ์ได้ ยิ่งคุณมีไข่ตกน้อยเท่าโหร่โอกาสการตั้งครรภ์ก็จะน้อยลงไปด้วย
ความสำคัญอยู่ที่ "การตกไข่"
การที่ประจำเดือนมาปกติหรือไม่ปกตินั้นเป็นเพียงแค่ส่วนหนึ่งที่อาจทำให้มีลูกยาก 
สิ่งสำคัญที่สุดในการตั้งครรภ์ก็คือ "การตกไข่" ตราบใดที่การตกไข่ของคุณเป็นปกติโอกาสในการมีลูกก็จะเพิ่มมากขึ้น 
ดังนั้นการที่ประจำเดือนมาไม่ปกติ หรือประจำเดือนไม่มาอาจเป็นสัญญาณบอกได้ว่าคุณไม่ตกไข่ได้เช่นกัน
หากสังเกตแล้วว่าประจำเดือนมีความผิดปกติ ควรปรึกษาแพทย์เพื่อตรวจเช็คและหาสาเหตุ เพราะนั่น....อาจทำให้คุณตกอยู่ในภาวะ "มีลูกยาก"


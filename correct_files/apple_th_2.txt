ใช้ FileVault เพื่อเข้ารหัสดิสก์เริ่มต้นระบบบนเครื่อง Mac
การเข้ารหัสดิสก์ทั้งตัวด้วย FileVault (FileVault 2) ใช้การเข้ารหัส XTS-AES-128 ด้วยคีย์ 256 บิต เพื่อช่วยป้องกันการเข้าใช้งานข้อมูลในดิสก์เริ่มต้นระบบโดยไม่ได้รับอนุญาต
เปิดและตั้งค่า FileVault
FileVault 2 ใช้งานได้ใน OS X Lion ขึ้นไป 
เมื่อเปิด FileVault แล้ว Mac จะกำหนดให้คุณเข้าสู่ระบบด้วยรหัสผ่านบัญชีของคุณทุกครั้ง 
เลือกเมนู Apple > การตั้งค่าระบบ แล้วคลิกความปลอดภัยและความเป็นส่วนตัว
คลิกแท็บ FileVault
คลิก ล็อคอยู่ แล้วป้อนชื่อและรหัสผ่านของผู้ดูแลระบบ
คลิกเปิด FileVault
หากผู้ใช้รายอื่นมีบัญชีบน Mac ของคุณ คุณอาจเห็นข้อความว่าผู้ใช้แต่ละรายจะต้องพิมพ์รหัสผ่านก่อนจึงจะสามารถปลดล็อคดิสก์ได้ 
สำหรับผู้ใช้แต่ละราย ให้คลิกปุ่มเปิดใช้งานผู้ใช้ แล้วป้อนรหัสผ่านของผู้ใช้รายนั้น 
ทั้งนี้บัญชีผู้ใช้ที่คุณเพิ่มหลังจากเปิด FileVault แล้วจะเปิดใช้งานโดยอัตโนมัติ
เลือกวิธีที่คุณต้องการปลดล็อคดิสก์ และรีเซ็ตรหัสผ่าน ในกรณีที่คุณลืมรหัสผ่าน ดังนี้  
หากคุณใช้ OS X Yosemite หรือใหม่กว่า คุณสามารถเลือกใช้บัญชี iCloud เพื่อปลดล็อคดิสก์และรีเซ็ตรหัสผ่าน*
หากคุณใช้ OS X Mavericks คุณสามารถเลือกจัดเก็บคีย์การกู้คืนข้อมูล FileVault ไว้กับ Apple ได้ด้วยการระบุคำถามและคำตอบสำหรับคำถามรักษาความปลอดภัยสามข้อ 
เลือกคำตอบที่คุณแน่ใจว่าจะสามารถจำได้*
หากคุณไม่ต้องการใช้การกู้คืนข้อมูล FileVault ผ่าน iCloud คุณสามารถสร้างคีย์การกู้คืนข้อมูลสำหรับเครื่องนั้นได้ เก็บคีย์ตัวอักษรและตัวเลขไว้ในที่ปลอดภัย ที่ไม่ใช่บนดิสก์เริ่มต้นระบบที่เข้ารหัสนั้น 
หากคุณทำทั้งรหัสผ่านบัญชีและกุญแจการกู้คืน FileVault หาย คุณจะไม่สามารถเข้าสู่ระบบของเครื่อง Mac หรือเข้าถึงข้อมูลบนดิสก์เริ่มต้นระบบได้
การเข้ารหัสจะเกิดขึ้นในพื้นหลังในขณะที่คุณใช้ Mac ของคุณ และจะเกิดขึ้นระหว่างที่ Mac ไม่ได้พักเครื่องและเสียบอยู่กับแหล่งไฟ AC เท่านั้น 
โดยคุณสามารถตรวจสอบความคืบหน้าได้ในการตั้งค่าความปลอดภัยและความเป็นส่วนตัว ที่ส่วน FileVault 
ไฟล์ใหม่ที่คุณสร้างขึ้นจะถูกเข้ารหัสโดยอัตโนมัติในขณะที่บันทึกลงในดิสก์เริ่มต้นระบบ
เมื่อการตั้งค่า FileVault เสร็จสมบูรณ์และคุณรีสตาร์ท Mac คุณจะใช้รหัสผ่านบัญชีของคุณเพื่อปลดล็อคดิสก์และอนุญาตให้ Mac ดำเนินการเริ่มต้นระบบให้เสร็จสมบูรณ์ 
FileVault จะกำหนดให้คุณเข้าสู่ระบบทุกครั้งที่ Mac เริ่มต้นระบบ และจะไม่มีบัญชีใดๆ ที่ได้รับอนุญาตให้เข้าสู่ระบบโดยอัตโนมัติ
รีเซ็ตรหัสผ่านหรือเปลี่ยนคีย์การกู้คืนข้อมูล FileVault
หากคุณลืมรหัสผ่านบัญชีหรือรหัสผ่านใช้ไม่ได้ คุณอาจสามารถรีเซ็ตรหัสผ่านได้
หากคุณต้องการเปลี่ยนคีย์การกู้คืนข้อมูลที่ใช้ในการเข้ารหัสดิสก์เริ่มต้นระบบ ให้ปิด FileVault ในการตั้งค่าความปลอดภัยและความเป็นส่วนตัว 
จากนั้นให้เปิดอีกครั้งเพื่อสร้างคีย์ใหม่ และปิดใช้งานคีย์เก่าทั้งหมด
ปิด FileVault
หากคุณไม่ต้องการเข้ารหัสดิสก์เริ่มต้นระบบแล้ว ก็สามารถปิด FileVault ได้ โดยทำดังนี้
เลือกเมนู Apple > การตั้งค่าระบบ แล้วคลิกความปลอดภัยและความเป็นส่วนตัว
คลิกแท็บ FileVault
คลิก ล็อคอยู่ แล้วป้อนชื่อและรหัสผ่านของผู้ดูแลระบบ
คลิกปิด FileVault
การถอดรหัสจะเกิดขึ้นในพื้นหลังในขณะที่คุณใช้ Mac ของคุณ และจะเกิดขึ้นระหว่างที่ Mac ไม่ได้พักเครื่องและเสียบอยู่กับแหล่งไฟ AC เท่านั้น 
โดยคุณสามารถตรวจสอบความคืบหน้าได้ใน "การตั้งค่าความปลอดภัยและความเป็นส่วนตัว" ที่ส่วน "FileVault" 
ดูเพิ่มเติม
ดูวิธีการสร้างและใช้คีย์การกู้คืนข้อมูล FileVault สำหรับคอมพิวเตอร์ Mac ในบริษัท โรงเรียน หรือสถาบันอื่นๆ
หากคุณใช้ FileVault ใน Mac OS X Snow Leopard คุณสามารถอัพเกรดเป็น FileVault 2 ได้ด้วยการอัพเกรดเป็น OS X Lion หรือใหม่กว่า 
หลังจากที่อัพเกรด OS X ให้เปิดการตั้งค่า FileVault และทำตามคำแนะนำบนหน้าจอเพื่ออัพเกรด FileVault
พาร์ติชั่น RAID หรือพาร์ติชั่น Boot Camp ที่ไม่ได้มาตรฐานบนไดรฟ์การเริ่มต้นระบบอาจทำให้ OS X ไม่สามารถติดตั้งระบบกู้คืนภายในเครื่องได้ 
หากไม่มีระบบกู้คืน FileVault จะไม่เข้ารหัสดิสก์เริ่มต้นระบบของคุณ 
ดูเพิ่มเติม
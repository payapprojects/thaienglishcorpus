การวิจัยนี้มีวัตถุประสงค์เพื่อให้เกิดความเข้าใจในขั้นตอนของการนำเสนอ "ข่าวไม่เป็นทางการ" เกี่ยวกับสถานการณ์น้ำมันในประเทศไทยวิธีการที่ผู้เขียนอ้างถึงแหล่งที่มาของ "ข่าวไม่เป็นทางการ" ปัจจัยเงื่อนไขของผู้เขียนในการพิจารณาเลือกลงข่าวเกี่ยวกับสถานการณ์น้ำมัน โ
ดยผู้วิจัยได้ศึกษาและวิเคราะห์ข้อมูลประเภทเอกสารและประเภทบุคคล การวิจัยนี้เป็นการวิจัยที่ใช้แนวทางการวิจัยเชิงคุณภาพในการวิเคราะห์ตัวบทของ 
"ข่าวไม่เป็นทางการ" เกี่ยวกับสถานการณ์น้ำมันในหนังสือพิมพ์ไทยรัฐและเดลินิวส์ และข้อมูลที่ได้จากการสัมภาษณ์ผู้เขียนและแหล่งข่าวผู้ที่ใช้ช่องทางการสื่อสารนี้ 
โดยใช้แนวคิดเรื่อง "ข่าวลือ" ของทามัตสึ ชีบูทานิ ทฤษฎีการกำหนดหัวข้อเรื่องพิจารณาโดยสื่อมวลชน และทฤษฎีสัญญะวิทยาเป็นแนวทางเข้าสู่ปัญหาของการวิจัย 
ผลของการวิจัยสรุปได้ว่า ขั้นตอนของการนำเสนอ "ข่าวไม่เป็นทางการ" เกี่ยวกับสถานการณ์น้ำมนของผู้เขียนมีดังนี้ 
ผู้เขียนจะกำหนดประเด็นข่าวโดยพิจารณาจากความสนใจของประชาชน ตรวจสอบข่าวโดยหาข้อเท็จจริงเพิ่มเติมจากแหล่งข่าวที่ไว้ใจได้ 
บางครั้งข่าวที่ได้มายังขาดหลักฐานอยู่มาก ผู้เขียนจะใช้วิธีสอดแทรกข้อมูลเข้าไปในเนื้อหาที่ตนเองเขียนเพื่อเป็นตัวเร้าให้ผู้ที่เกี่ยวข้องขยายข้อมูลเพิ่มเติม 
บางครั้งผู้เขียนเขียนข่าวล่วงหน้าเพื่อสร้างความน่าเชื่อถือและเป็นจุดขายของหนังสือพิมพ์ ผู้เขียนศึกษา 
ไตร่ตรองข้อมูลโดยใช้สามัญสำนึกและประสบการณ์ของตนเป็นตัวตัดสิน และค่อนข้างจะทำงานโดยอิสระเลือกประเด็นที่จะเขียนโดยไม่ต้องผ่านการกลั่นกรองจากใคร 
สำหรับการอ้างแหล่งที่มาของ "ข่าวไม่เป็นทางการ" นั้น ผู้เขียนจะอ้างถึงแหล่งข่าวในลักษณะเป็นสถาบันไม่ใช่ตัวบุคคล และจะรักษาความลับในแหล่งที่มาของข่าวเสมอ 
ปัจจัยที่มีผลต่อการพิจารณาคัดเลือกเนื้อหาที่นำเสนอใน "ข่าวไม่เป็นทางการ" เกี่ยวกับสถานการณ์น้ำมัน ได้แก่ 
เนื้อหาของข่าวจะต้องเป็นที่น่าสนใจของคนส่วนใหญ่ มีผลกระทบต่อมวลชน วิจารณญาณของผู้เขียนเป็นปัจจัยหนึ่งของการตีพิมพ์ข่าว นอกจากนั้นยังมีข้อจำกัดในเงื่อนไขของเวลา การคัดเลือกเนื้อหาถือเป็นความคิดเห็นส่วนตัวของผู้เขียน 
และการพิจารณาเลือกลงข่าวขึ้นอยู่นโยบายของหนังสือพิมพ์ในช่วงเวลานั้น "ข่าวไม่เป็นทางการ" เป็นผลผลิตซึ่งเกิดจากการติดต่อสื่อสารที่เป็นเครือข่าย 
ผู้มีส่วนรวมในการนำเสนอสามารถจำแนกออกเป็น แหล่งข่าวผู้เขียน และผู้อ่าน 
ทั้งนี้โดยมีผู้เขียนเป็นตัวแปรที่สำคัญก่อนที่ข้อมูลจะปรากฏต่อสาธารณชน 
ดังนั้นข้อมูลที่ออกมาจากผู้มีส่วนรวมแต่ละคนเป็นผลมาจากการตีความผสมผสานด้านความคิดเห็นโดยมีฐานมาจาก 
"กรอบอ้างอิง"ของแต่ละคน จากข้อสรุปดังกล่าว จึงอาจกล่าวได้ว่า "ข่าวไม่เป็นทางการ"เกี่ยวกับสถานการณ์น้ำมันเป็น "ข่าวลือ"
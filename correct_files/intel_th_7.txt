คิดเรื่องการซื้อคอมพิวเตอร์เครื่องใหม่ แต่ไม่แน่ใจวิธีดาวน์โหลดเพลงลงไปที่เครื่องใช่หรือไม่
อย่าเพิ่งสิ้นหวัง
มีหลากหลายวิธีในการถ่ายโอนเพลงใหม่ลงบนคอมพิวเตอร์ของคุณหรืออุปกรณ์อื่นๆ เพื่อให้คุณสามารถฟังเพลงโปรดของคุณได้ทุกเมื่อที่ต้องการ
คุณมีสองทางเลือก:
คุณสามารถดาวน์โหลดเพลงไปยังอุปกรณ์ของคุณโดยตรง หรือ
คุณสามารถใช้บริการระบบสตรีมหรือระบบคลาวด์เพื่อฟังเพลงในรูปแบบสถานีวิทยุที่สามารถกำหนดเองได้เพื่อเลือกฟังเฉพาะเพลงแนวโปรด
แต่ละวิธีต่างมีข้อเด่นและข้อด้อยแตกต่างกัน
วิธีดาวน์โหลดเพลง
การดาวน์โหลด หมายถึงจะใช้พื้นที่บนอุปกรณ์ของคุณ แต่คุณจะสามารถใช้งานได้ไม่ว่าจะออนไลน์หรือไม่ก็ตาม 
โซลูชั่นนี้ใช้งานได้ดีเมื่อคุณอยู่ระหว่างเดินทาง หรืออยู่ในที่ที่ไม่มีการเชื่อมต่ออินเทอร์เน็ตที่เชื่อถือได้ (หรือฟรี) 
เมื่อไม่ต้องกังวลเกี่ยวกับการเชื่อมต่ออินเทอร์เน็ตแล้ว คุณสามารถผ่อนคลายและเพลิดเพลินกับดนตรีได้
ตัวเลือกสองตัวสำหรับการดาวน์โหลดเพลงแบบฟรีๆ ได้แก่ MP3Jam* และ Frostwire* 
แอพพลิเคชันที่ยอดเยี่ยมและใช้งานง่าย เพียงแค่ดาวน์โหลดแอพ ค้นหาเพลงโปรดของคุณ จากนั้นดาวน์โหลดเพลงหรืออัลบั้มโปรดไปยังอุปกรณ์ของคุณ ตอนนี้คุณก็พร้อมที่จะฟังและเพลิดเพลินกับเพลงของคุณได้แล้ว
วิธีการสตรีมเพลง
การสตรีมทำให้คุณเข้าถึงเพลย์ลิสต์ที่มีนับไม่ถ้วนและไซต์การสตรีมเพลงที่โด่งดังจำนวนมาก เช่น Pandora* และ Spotify* 
การได้ฟังสิ่งต่างๆ ที่คุณต้องการนั้นเป็นเรื่องดี แต่ถ้าไม่มีการเชื่อมต่ออินเทอร์เน็ตเสียอย่างเดียว ก็ไม่สามารถทำอะไรได้
สำหรับ Kindle ของคุณ* คุณสามารถใช้แอพพลิเคชั่น Pandora ถ้าคุณเชื่อมต่ออยู่กับเครือข่าย Wi-Fi 
ด้วยวิธีดังกล่าว จะทำให้คุณฟังเพลงได้ขณะอ่านอีบุคส์โดยไม่ต้องกังวลว่าหน่วยความจำอันน้อยนิดของ Amazon Kindle จะไม่เพียงพอ
บน iPad* คุณจะมีทางเลือกมากมาย: คุณสามารถใช้ iTunes* เพื่อฟังเพลงที่คุณซื้อ หรือสตรีมโดยตรงจาก Pandora หรือ Spotify 
และยังมีสถานีวิทยุทางอินเทอร์เน็ตอีกนับไม่ถ้วน 
แอพพลิเคชัน เช่น I Heart Radio* ทำให้คุณสามารถฟังสถานีวิทยุโปรดของคุณโดยไม่ต้องมีเครื่องรับวิทยุ ไม่ว่าจะเป็นเพลงแนว Island Music จาก Miami, Indie Rock จาก Los Angeles, หรือ Jazz จาก New Orleans
iPhone* มีการใช้งานลักษณะเดียวกันกับ iPad ทุกประการ ดังนั้นถ้าคุณออนไลน์ หรือต้องการใช้เครือข่ายของคุณ คุณสามารถใช้ Pandora, Spotify หรือวิทยุอินเทอร์เน็ต 
ดาวน์โหลดเพลงมาแล้ว? iTunes ใช้งานได้ยอดเยี่ยม โดยเฉพาะในโหมดสุ่ม
ถ้าคุณมีสมาร์ทโฟน Android* ก็จะทำงานลักษณะเดียวกันเว้นแต่ว่าไม่มี iTunes 
นอกจากนี้คุณยังสามารถใช้แอพอื่นได้เช่น JetAudio* หรือ PowerAmp* นอกเหนือจาก Pandora และ Spotify ใช้งานง่ายเท่ากัน และคุณยังสามารถหา I Heart Radio มาใช้ถ้าคุณต้องการ
ดาวน์โหลดหรือสตรีม: เลือกได้ตามใจคุณ
ถ้าคุณต้องการฟังเพลง คุณมีทางเลือกที่ดีมากมาย ไม่ว่าคุณจะใช้สมาร์ทโฟน, แท็บเล็ต หรืออุปกรณ์ 2 in 1 ใหม่ล่าสุด 
ขอให้ฟังอย่างมีความสุข!
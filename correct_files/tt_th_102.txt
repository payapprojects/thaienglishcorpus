วิทยานิพนธ์นี้ เป็นการศึกษาคุณสมบัติการป้องกันความร้อนเข้าสู่อาคารของวัสดุก่อสร้างผนังภายนอก
เพื่อเป็นแนวทางการเลือกใช้ผนังที่สามารถลดภาระการปรับอากาศ มีความเป็นไปได้ในการก่อสร้างทั้งด้านระบบโครงสร้าง และการลงทุน และเหมาะสมกับลักษณะภูมิอากาศในประเทศไทย
แนวทางการวิจัย เริ่มต้นด้วยการจัดกลุ่มผนังเป็น 4 กลุ่ม แบ่งตามคุณสมบัติค่าสัมประสิทธิ์การถ่ายเทความร้อน (U-Value) และมวลของวัสดุผนังทั้งสี่กลุ่ม
ได้แก่ ผนังที่มีค่า U ต่ำ และมีมวลน้อย,ผนังที่มีค่า U ต่ำและมีมวลมาก, ผนังที่มีค่า U สูง และมีมวลน้อย และกลุ่มสุดท้ายได้แก่ ผนังที่มีค่า U สูง และมีมวลมาก 
การดำเนินการวิจัยเริ่มจากการติดตั้งตัวอย่างผนังทดสอบ ขนาด 2x2 ตร.ฟุต ลงบนผนังอาคารทดสอบที่หันหน้าทางทิศใต้
ควบคุมอุณหภูมิของห้องทดสอบด้วยระบบเครื่องปรับอากาศชนิดแยกส่วนที่อุณหภูมิ 21 องศาเซลเซียส 
ทำการวัดค่าอุณหภูมิที่ตัวแปรเปรียบเทียบ ด้วยเครื่องมือที่มีความเที่ยงตรงต่อเนื่องเป็นเวลา 2 สัปดาห์ 
จากนั้นทำการวิเคราะห์เปรียบเทียบคุณสมบัติการป้องกันความร้อน, ความสิ้นเปลืองพลังงานในการใช้วัสดุแต่ประประเภท 
ผลการวิจัยสามารถแสดงให้เห็นว่ากลุ่มผนังที่มีค่า U-Value อยู่ระหว่าง 0.10-0.20 Btu/Fft('2)(...) 
และมีมวลไม่เกิน 6 ปอนด์/ตร.ฟุต สามารถลดภาระการปรับอากาศในส่วนของปริมาณความร้อนที่ถ่ายเทผ่านผนังภายนอกได้ถึงร้อยละ 60 เมื่อเทียบกับผนังก่ออิฐฉาบปูนหนา 4 นิ้ว 
โดยเปรียบเทียบด้วยมูลค่าพลังงานที่ต้องใช้ในส่วนการปรับอากาศ สำหรับอาคารในประเทศไทย
การฉีดซีเมนต์เพื่อเสริมโครงกระดูกสันหลัง
การฉีดซีเมนต์เพื่อเสริมโครงกระดูกสันหลัง คืออะไร ???
การฉีดซีเมนต์เพื่อเสริมโครงกระดูกสันหลัง (vertebroplasty/kyphoplasty) เป็นวิธีการรักษาผู้ป่วยที่มีอาการปวดหลังจากภาวะกระดูกสันหลังหักหรือทรุดและภาวะกระดูกสันหลังผิดรูปอันเนื่องมาจากกระดูกพรุนเป็นหลักรวมถึงผู้ป่วยที่มีเนื้องอกบริเวณไขสันหลังและไขสันหลังได้รับบาดเจ็บด้วย
kyphoplasty มีหลักการคล้ายกับ vertebroplasty 
แต่แตกต่างกันที่ kyphoplasty จะใช้บอลลูนถ่างขยายในบริเวณกระดูกสันหลังชิ้นที่พรุน
เพื่อให้บอลลูนคงรูปร่างของกระดูกสันหลังที่หักหรือยุบตัวไว้ ช่วยลดการเกิดภาวะกระดูกสันหลังผิดรูปและป้องกันไม่ให้เกิดการหักซ้ำ
ขั้นตอนของการรักษาด้วยวิธี vertebroplasty/kyphoplasty
Vertebroplasty และ kyphoplasty เป็นกระบวนการที่คล้ายกัน
ผู้ป่วยจะต้องเข้ารับการตรวจวินิจฉัยทางรังสีเพื่อยืนยันตำแหน่งของกระดูกสันหลังหักยุบที่ถูกต้องก่อน
เมื่อเข้ารับการรักษาผู้ป่วยจะได้รับการฉีดยาชาหรือดมยาสลบ ซึ่งวิสัญญีแพทย์จะเป็นผู้พิจารณาวิธีที่เหมาะสมสำหรับผู้ป่วยแต่ละราย จากนั้นผู้ป่วยจะได้รับการจัดท่านอนคว่ำบนเตียงผ่าตัด และแพทย์จะกรีดผิวหนังบริเวณสันหลังเป็นรอยเล็กๆ เพื่อใส่เข็มที่จะฉีดซีเมนต์บริเวณกระดูกสันหลังภายใต้การควบคุมตำแหน่งโดยเครื่องถ่ายภาพรังสีเอกซเรย์ 
เมื่อฉีดซีเมนต์เรียบร้อยแล้ว แพทย์จะค่อยๆ ดึงเข็มออกและปิดแผลด้วยพลาสเตอร์ ทั้งหมดนี้ใช้เวลาประมาณ 1 ชั่วโมงต่อกระดูกสันหลัง 1 ชิ้น
สำหรับการทำ balloon kyphoplasty ก็เช่นเดียวกับ vertebroplasty 
เพียงแต่ก่อนการฉีดซีเมนต์จะใช้บอลลูนถ่างขยายเพื่อสร้างช่องว่างแล้วจึงฉีดซีเมนต์ใส่ที่ช่องว่างนั้น
ข้อดีของการรักษาด้วยวิธี vertebroplasty/kyphoplasty
ลดระยะเวลาในการพักฟื้น
ต้องวางยาสลบแบบเบาหรือใช้ยาชาเฉพาะที่
โดยทั่วไปผู้ป่วยจะนอนพักในโรงพยาบาลเพียง 1 คืนเท่านั้น
ผู้ป่วยสามารถกลับสู่กิจกรรมปกติได้อย่างรวดเร็ว
ไม่จำเป็นต้องค้ำยัน
การรักษาทางเลือก
ศัลยแพทย์อาจหารือถึงวิธีการอื่นในการรักษากระดูกสันหลังและ kyphoplasty เช่นการลดน้ำหนักและการใช้ยาเพื่อบรรเทาอาการปวด
กายภาพบำบัดและเครื่องมือจัดฟันออร์โธพีดิกส์อาจช่วยในการคลายหรือระดมกระดูกสันหลังโดยใช้เทคนิคที่ไม่รุกรานหรือใช้กลไก
ความเสี่ยงและภาวะแทรกซ้อนที่อาจเกิดขึ้น
การรักษาด้วยวิธี vertebroplasty/kyphoplasty อาจมีความเสี่ยงเกิดขึ้นได้เช่นเดียวกับการผ่าตัดทั่วไป
ทั้งนี้ภาวะแทรกซ้อนอาจเกิดได้จากภาวะทางสุขภาพร่างกายของผู้ป่วยเองหรือเกิดจากการทำหัตถการทางกระดูกสันหลัง เช่น
ซีเมนต์รั่วทะลุ
เสียหายของเส้นประสาท
เกิดภาวะกระดูกหักใหม่
อาการปวดตกค้าง
ผู้ที่สามารถเข้ารับการรักษาด้วยวิธี vertebroplasty/kyphoplasty
ผู้ที่มีกระดูกสันหลังหักหรือทรุดเนื่องมาจากภาวะกระดูกพรุน
ผู้ที่มีภาวะกระดูกสันหลังติดช้าที่เกิดจากกระดูกสันหลังหักจากภาวะกระดูกพรุน



กรุงไทย-แอกซ่า เปิดสถาบันพัฒนาฯฝ่ายขาย และสาขา จ. สุราษฎร์ธานี
มร.โรเจอร์ ดีคอน ประธานเจ้าหน้าที่บริหารฝ่ายขาย บมจ. กรุงไทย-แอกซ่า ประกันชีวิต จำกัด เปิดเผยว่า บริษัทฯได้เปิดสถาบันฝึกอบรมและพัฒนาฝ่ายจัดจำหน่ายส่วนภูมิภาค จังหวัดสุราษฏร์ธานี (Krungthai-AXA Academy) และสาขา จ.สุราษฎร์ธานี เพื่อรองรับการขยายตัวของธุรกิจในภาคใต้ตอนบน และเพื่อสนับสนุนการสร้างฝ่ายขายที่มีคุณภาพสำหรับทุกช่องทางพร้อมเพิ่มการเข้าถึงลูกค้า ให้ความสะดวกสบาย และการให้บริการที่ดีที่สุดแก่ลูกค้า
“การเปิดสถาบันฝึกอบรมและพัฒนาฝ่ายจัดจำหน่ายของกรุงไทย-แอกซ่า เป็นอีกส่วนหนึ่งของกลยุทธ์ของบริษัทฯภายใต้โครงสร้าง Thailand Agency Blueprint (TAB) ที่จะพัฒนาฝ่ายจัดจำหน่ายให้เป็นอันดับหนึ่งของประเทศไทย ซึ่งประกอบด้วยการนำเสนอ อาชีพที่ดีที่สุด ผลตอบแทนที่ดีที่สุด และการให้การสนับสนุนที่ดีที่สุด 
นอกเหนือจากการสร้างทีมงานฝ่ายขายที่มีคุณภาพแล้ว ยังเป็นการยืนยันความมุ่งมั่นที่บริษัทฯ มีต่อฝ่ายขายในการร่วมพัฒนาศักยภาพและสนับสนุนการเติบโตด้านการขายอีกด้วย 
อีกทั้งการเพิ่มสาขาของบริษัทฯในครั้งนี้ เพื่อเข้าถึง เข้าใจ ลูกค้าที่มีปริมาณเพิ่มขึ้นจำนวนมาก พร้อมทั้งตอบสนองความต้องการของลูกค้าได้รวดเร็วยิ่งขึ้นเช่นกัน ตามกลยุทธ์หลักของบริษัทฯ ที่มีสร้างลูกค้าเป็นศูนย์กลาง (Customer Centricity)” มร.โรเจอร์กล่าว
ข้อมูลด้านยอดขาย ณ เดือนสิงหาคม 2557 ระบุว่าช่องทางการจัดจำหน่ายทั้ง 3 ช่องทางของบริษัทสามารถสร้างยอดขายเบี้ยประกันรับปีแรกได้ถึง 10,368 ล้านบาท โดยการเพิ่มขึ้นของยอดขายนี้ สะท้อนถึงความมีประสิทธิภาพและคุณภาพของการฝึกอบรม ซึ่งทำให้ฝ่ายขายทุกช่องทางสามารถเข้าถึงและเข้าใจธุรกิจประกันชีวิตได้ง่ายยิ่งขึ้น 
อีกทั้งประสบความสำเร็จอย่างรวดเร็วด้วยการขายผ่านกระบวนการ “Customer Choices” 
ด้านดร.อุกฤษฎ์ ศรีดโรมนต์ ประธานเจ้าหน้าที่บริหาร ฝ่ายฝึกอบรมและพัฒนาฝ่ายจัดจำหน่าย กล่าวเพิ่มเติมว่า ในปี 2558 นั้น บริษัทฯ มีแผนเพิ่มจำนวนวิทยากรเป็น 100 ท่านเพื่อรองรับการขยายจำนวนของฝ่ายจัดจำหน่ายทั่วประเทศที่เพิ่มมากขึ้นอย่างรวดเร็ว และสนับสนุนให้ตัวแทนมีความรู้ด้านการขายเพื่อเพิ่มประสิทธิภาพการเจริญเติบโตในอาชีพที่ยั่งยืน และการบริการลูกค้า
การเปิดสถาบันฝึกอบรมฯจังหวัดสุราษฎร์ธานีดังกล่าว นอกจากจะเป็นการพัฒนาฝ่ายจัดจำหน่ายทุกช่องทางให้มีความเป็นมืออาชีพมากขึ้นแล้ว ยังเป็นการสนับสนุนกลยุทธ์การขยายตลาดสู่ภูมิภาคโดยเฉพาะเขตพื้นที่ภาคใต้ตอนบน และรองรับการขยายตัวของธุรกิจและการเพิ่มของจำนวนฝ่ายขาย สถาบันฝึกอบรมและพัฒนาตัวแทนของกรุงไทย-แอกซ่า ประกันชีวิต จัดตั้งเพื่อเป็นศูนย์รวมในการประสานงานหลัก 3 ส่วน ได้แก่ เป็นแหล่งงาน การสรรหาบุคลากร การคัดเลือกฝ่ายขาย และการฝึกอบรม 
รวมไปถึงเพื่อสนับสนุนการเติบโตด้านการขาย อีกทั้งเพื่อสร้างให้ตัวแทนรู้สึกถึงความตั้งใจและความมุ่งมั่นที่บริษัทต้องการเป็นบริษัทอันดับ 1 ในใจของคนไทย 
และเพื่อให้ลูกค้าได้ทราบถึงการเป็นองค์กรที่มีลูกค้าเป็นจุดศูนย์กลางและได้รับบริการที่ดีจากตัวแทนคุณภาพของบริษัทฯ
“กรุงไทย-แอกซ่า ประกันชีวิต มุ่งมั่นพัฒนาศักยภาพและเพิ่มพูนความรู้ให้กับฝ่ายขาย ซึ่งนำไปสู่การทำงานให้ประสบความสำเร็จด้วยความเป็นมืออาชีพ เพื่อการเจริญเติบโตอย่างยั่งยืนในธุรกิจประกันชีวิต พร้อมทั้งการพัฒนาและอบรมตัวแทนใหม่ ผู้บริหารฝ่ายขาย ผ่านวิทยากรที่มีประสบการณ์ ความรู้ ทักษะและเชี่ยวชาญในธุรกิจประกันชีวิต และการวางแผนทางการเงิน” ดร.อุกฤษฎ์กล่าว
สถาบันฝึกอบรมและพัฒนาฝ่ายจัดจำหน่ายของกรุงไทย-แอกซ่า ประกันชีวิต พร้อมให้บริการแล้ววันนี้ในหลายภูมิภาคได้แก่ 
กรุงเทพฯที่สำนักงานพญาไท ภาคตะวันออกเฉียงเหนือที่ อ.เมือง จ.ขอนแก่น ภาคใต้ที่ อ.หาดใหญ่ จ.สงขลา และ อ.เมือง จ.สุราษฎร์ธานี และภาคเหนือ จ.เชียงใหม่ 
สนใจเป็นตัวแทนคุณภาพ หรือรับข้อมูลผลิตภัณฑ์และบริการด้านการประกันชีวิตและวางแผนทางการเงิน โทร. 1159 หรือข้อมูลเพิ่มเติมที่ www.krungthai-axa.co.th
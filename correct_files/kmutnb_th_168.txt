การพยากรณ์ราคายางแผ่นรมควันชั้น 3 (RSS3) ด้วยตัวแบบห่วงโซ่มาร์คอฟ
งานวิจัยนี้ศึกษาวิธีพยากรณ์ราคายางแผ่นรมควันชั้น 3 ด้วยตัวแบบห่วงโซ่มาร์คอฟ 
โดยใช้ข้อมูลรายวันของประเทศไทยตั้งแต่เดือนมกราคม 2557 ถึงเดือนมีนาคม 2559 จำนวนขนาดตัวอย่างทั้งหมด 536 ชุด
งานวิจัยได้พิจารณาผลกระทบของขนาดตัวอย่างต่อความแม่นยำของตัวแบบ (536 ชุด และ 196 ชุด) และทดสอบผลในแต่ละอันตรภาคชั้น (ช่วงของราคา) ที่ระดับ 5, 10, 15, 20, 25, 30 อันตรภาคชั้น 
ผู้วิจัยสร้างทรานเชียนท์เมทริกซ์ และสุ่มช่วงของราคาเพื่อจำลองสถานการณ์จำนวน 1,000 ค่า 
พบว่า ขนาดตัวอย่าง 536 ชุด ที่ระดับ 15 อันตรภาคชั้น และขนาดตัวอย่าง 196 ชุด ที่ระดับ 5 อันตรภาคชั้นมีค่าเปอร์เซ็นต์ความคลาดเคลื่อนสัมบูรณ์เฉลี่ยที่ใกล้เคียงกัน คือ 4 เปอร์เซ็นต์
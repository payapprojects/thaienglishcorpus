การศึกษานี้มีวัตถุประสงค์เพื่อพัฒนาช่วงความเชื่อมั่นของผลต่างค่ามัธยฐานของประชากรสองกลุ่มเมื่อข้อมูลมีการแจกแจงแบบต่างๆ และเปรียบเทียบประสิทธิภาพของช่วงความเชื่อมั่นของผลต่างค่ามัธยฐานวิธี Price Bonett Boostrap-t ซึ่งเป็นวิธีที่พัฒนาขึ้นในการศึกษานี้กับวิธีอื่นๆ 
โดยการจำลองข้อมูลด้วยเทคนิคมอนติคาร์โล ทำซ้ำ 5,000 ครั้ง ในกรณีคำนวณช่วงความเชื่อมั่นของผลต่างค่ามัธยฐานที่ใช้วิธีบูตสแตรป 
จำนวนรอบของการสุ่มด้วยวิธีบูตสแตรป คือ 5,000 ครั้งซึ่งจำลองข้อมูลจากประชากรที่มีการแจกแจงของข้อมูลและขนาดของตัวอย่างแบบต่างๆ โดยใช้โปรแกรม R 
ผลการศึกษาพบว่าช่วงความเชื่อมั่นผลต่างค่ามัธยฐานวิธี Price Bonett Bootstrap-t มีประสิทธิภาพที่ดีกว่าวิธี Price Bonett และ Percentile Bootstrap ทั้งหมด 17 สถานการณ์ที่ศึกษาจาก 24 สถานการณ์ที่ศึกษา
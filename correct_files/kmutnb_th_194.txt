รูปแบบคลาวด์เลิร์นนิงแบบอัจฉริยะเพื่อพัฒนาการรู้ดิจิทัลและทักษะการเรียนรู้แบบร่วมมือกัน
คลาวด์เลิร์นนิงแบบอัจฉริยะ เป็นเครื่องมือสำหรับการเรียนรู้ที่สามารถปรับเปลี่ยนรูปแบบการให้เนื้อหาและแบบทดสอบแก่ผู้เรียนที่เหมาะสมตามลักษณะการเรียนรู้รายบุคคลและกิจกรรมแบบกลุ่ม
 งานวิจัยนี้มีวัตถุประสงค์ 1) เพื่อออกแบบรูปแบบคลาวด์เลิร์นนิงแบบอัจฉริยะเพื่อพัฒนาการรู้ดิจิทัลและทักษะการเรียนรู้แบบร่วมมือกัน 2) เพื่อประเมินความเหมาะสมของรูปแบบคลาวด์เลิร์นนิงแบบอัจฉริยะเพื่อพัฒนาการรู้ดิจิทัลและทักษะการเรียนรู้แบบร่วมมือกัน โดยใช้แบบสอบถามสำหรับประเมินความเหมาะสมขององค์ประกอบของคลาวด์เลิร์นนิงแบบอัจฉริยะ ในด้านการออกแบบองค์ประกอบของรูปแบบคลาวด์เลิร์นนิงแบบอัจฉริยะ จากผู้เชี่ยวชาญจำนวน 7 ท่าน ที่มีประสบการณ์ด้านการออกแบบการเรียนการสอน และเทคโนโลยีการศึกษา 
 ผลการวิจัยโดยใช้แบบประเมินความเหมาะสม พบว่า รูปแบบคลาวด์เลิร์นนิงแบบอัจฉริยะเพื่อพัฒนาการรู้ดิจิทัลและทักษะการเรียนรู้แบบร่วมมือกัน มีค่าเฉลี่ย 4.48 (ส่วนเบี่ยงเบนมาตรฐาน 0.51) มีความเหมาะสมอยู่ในระดับมากที่สุด
โรคมะเร็งเป็นโรคที่ทุกคนต่างหวาดกลัวเพราะกลายเป็นสาเหตุการเสียชีวิตอันดับต้นๆ แต่ขณะเดียวกัน เรากลับไม่ใส่ใจดูแลสุขภาพ และระวังสิ่งที่อาจเป็นที่มาของโรคนี้ โดยเฉพาะเรื่องอาหารการกินที่อาจเป็นต้นเหตุให้เกิดโรคมะเร็งลำไส้
เพื่อป้องกันความร้ายแรงจากโรค เราจึงควรตรวจหามะเร็งลำไส้ใหญ่และทวารหนักตั้งแต่ระยะเริ่มแรก ด้วยการส่องกล้องตรวจลำไส้ใหญ่
 เพราะการทราบว่าป่วยในระยะแรกๆ จะเพิ่มโอกาสรอดได้
ทำความรู้จักลำไส้... ต่างส่วน ต่างหน้าที่
ลำไส้เล็ก 
ทำหน้าที่ย่อยอาหารให้เล็กลงจนร่างกายสามารถดูดซึมไปใช้ได้ เช่น ย่อยโปรตีนให้เป็นกรดอะมิโน ย่อยไขมันให้เป็นกลีเซอรอล ข้าวเป็นน้ำตาลกลูโคส
ลำไส้ใหญ่
ทำหน้าที่ดูดซึมน้ำและเกลือแร่กลับเข้าสู่กระแสเลือด 
ส่วนที่ย่อยไม่ได้ก็จะเคลื่อนตัวไปยังลำไส้ตรงที่อยู่เหนือทวารหนัก เพื่อรอการขับถ่ายออกนอกร่างกายต่อไป 
คุณคือหนึ่งในกลุ่มเสียงมะเร็งลำไส้ หรือเปล่า?
ยังไม่มีการระบุสาเหตุที่แท้จริงของมะเร็งลำไส้ ว่าเกิดจากสาเหตุใด
แต่จากสถิตินั้นพบว่ามีการเกิดโรคสูงในคนกลุ่มนี้
คนที่นิยมบริโภคเนื้อสัตว์ โดยเฉพาะเนื้อแดง อาหารที่มีไขมันสูง กากใยน้อย
คนที่ดื่มเครื่องดื่มที่มีแอลกอฮอล์ และสูบบุหรี่
คนที่มีอาการลำไส้ระคายเคือง หรือลำไส้อักเสบเรื้อรัง
คนที่อายุ 50 ปีขึ้นไป
คนที่ครอบครัวเคยมีประวัติเป็นมะเร็งลำไส้
มีอาการแบบนี้ ควรรีบพบแพทย์
อาการที่พบได้บ่อยคือปวดท้องเรื้อรัง ท้องอืดเรื้อรัง อุจจาระเป็นเลือดหรือถ่ายดำ น้ำหนักลดผิดปกติ อ่อนเพลีย คลำพบก้อนในท้อง มีอาการท้องผูก หรือท้องผูกสลับท้องเสีย 
เป็นต้น หากคุณเป็นคนหนึ่งที่อยู่ในกลุ่มเสี่ยงและมีอาการดังที่กล่าวมา ควรพบแพทย์เพื่อตรวจคัดกรองมะเร็งลำไส้
โดยมีวิธีการดังนี้
ตรวจเลือดคัดกรอง
ตรวจเลือดที่ปนมาในอุจจาระ
การส่องกล้องทางเดินอาหาร
การตรวจภาพรังสีวินิจฉัย
ดูแลตัวเองอย่างไร ให้ห่างไกลมะเร็งลำไส้
หลีกเลี่ยงอาหารที่มีไขมันสูง
รับประทานผักและผลไม้มากๆ
ออกกำลังกายสม่ำเสมอ เพื่อหลีกเลี่ยงโรคอ้วน
เมื่ออายุ 50 ปี ควรตรวจคัดกรอง
ตรวจหาเลือดในอุจจาระ (Occult Blood) ทุกปี
ส่องกล้องตรวจลำไส้ทุก 3-5 ปี

การจัดลำดับการผลิตรถยนต์แบบมากวัตถุประสงค์บนสายการประกอบผลิตภัณฑ์ผสมแบบสองด้าน
วิธีการเชิงวิวัฒนาการแบบหลายวัตถุประสงค์โดยยึดหลักการจำแนก (A Multi-Objective Evolutionary Algorithm based on Decomposition; MOEA/D) เป็นเมตาฮิวริสติกเชิงวิวัฒนาการที่ได้รับการพัฒนามาเพื่อแก้ปัญหาแบบมากวัตถุประสงค์ (Many-Objective Optimization Problems; MaOPs) 
โดยมีแนวคิดในการค้นหาคำตอบด้วยการจำแนกปัญหาออกเป็นปัญหาย่อยเพื่อหาคำตอบที่ดีที่สุดของปัญหาย่อยนั้นๆ 
งานวิจัยนี้ จึงเสนอ MOEA/D มาเปรียบเทียบกับวิธีการวิวัฒนาการโดยใช้ผลต่างแบบหลายวัตถุประสงค์ (Multi-Objective Differential Evolution Algorithm; MODE) ในการแก้ปัญหาการจัดลำดับการผลิตรถยนต์แบบมากวัตถุประสงค์บนสายการการประกอบสองด้าน ซึ่งถูกจัดเป็นปัญหา MaOPs และปัญหาประเภทเอ็นพียาก (Non-deterministic Polynomial Hard; NP-Hard) เนื่องจากมีความซับซ้อนและจำนวนคำตอบที่มาก 
โดยมีวัตถุประสงค์ที่ถูกประเมินพร้อมกัน 5 วัตถุประสงค์ ได้แก่ จำนวนครั้งการเปลี่ยนแปลงสีน้อยที่สุด จำนวนรถยนต์ที่ละเมิดรวมน้อยที่สุด ปริมาณงานที่ทำไม่เสร็จในการผลิตน้อยที่สุด เวลารอคอยงานรวมในการผลิตน้อยที่สุด และความแปรผันรวมของสัดส่วนการผลิตน้อยที่สุด 
ซึ่งจากการทำลองพบว่า MOEA/D มีสมรรถนะด้านการลู่เข้าสู่คำตอบที่แท้จริงและเวลาที่ใช้ดีกว่า MODE
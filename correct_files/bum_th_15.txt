มะเร็งตับเป็นโรคที่มีความสำคัญที่พบได้บ่อยในประชากรทั่วโลกและเป็นสาเหตุที่ทำให้ผู้ป่วยเสียชีวิตได้มากที่สุดโรคหนึ่ง 
ทั้งนี้ผู้ป่วยโรคมะเร็งตับในระยะแรกมักไม่ค่อยมีอาการแสดง กว่าจะได้รับการวินิจฉัยครั้งแรกก็มักอยู่ในระยะท้ายของโรคแล้ว
ชนิดของมะเร็งตับ
ปัจจัยเสี่ยงของการเกิดมะเร็งตับ
อาการมะเร็งตับ
การวินิจฉัยโรคมะเร็งตับ
การรักษามะเร็งตับ
ชนิดของมะเร็งตับ
มะเร็งของเซลล์ตับ (hepatocellular carcinoma) เป็นชนิดที่พบได้บ่อยที่สุดทั่วโลกและพบมากที่สุดในประเทศไทย
มะเร็งของท่อน้ำดีในตับ (cholangiocarcinoma) 
ปัจจัยเสี่ยงของการเกิดมะเร็งตับ
ภาวะตับแข็งจากทุกสาเหตุไม่ว่าจะจากแอลกอฮอล์หรือไวรัสตับอักเสบ
การดื่มเครื่องดื่มที่มีแอลกอฮอล์
การติดเชื้อไวรัสตับอักเสบทั้งชนิดบีและซี
สารพิษอะฟลาท็อกซินซึ่งปนเปื้อนอยู่ในเมล็ดพืช เช่น ถั่วลิสง ข้าวโพด พริกแห้ง 
โรคทางพันธุกรรมและเมตาบอลิกต่างๆ เช่น โรคเบาหวาน ซึ่งทำให้เกิดไขมันเกาะตับและเป็นตับแข็งตามมา
การได้รับยาหรือสารเคมีบางชนิด เช่น การได้รับฮอร์โมนเพศชายเป็นเวลานาน
อาการมะเร็งตับ
มะเร็งตับในระยะแรกมักไม่แสดงอาการ 
แต่เมื่อเป็นมากขึ้นอาจมีอาการดังนี้
ปวดท้องโดยเฉพาะบริเวณข้างขวาส่วนบน 
ในบางรายอาจมีอาการปวดร้าวไปที่หลังหรือไหล่
ท้องบวมขึ้น
น้ำหนักตัวลดลงโดยไม่ทราบสาเหตุ
เบื่ออาหาร ไม่รู้สึกอยากอาหาร
รู้สึกอ่อนเพลีย
มีไข้โดยไม่ทราบสาเหตุ
คลำพบก้อนที่บริเวณตับ
ตัวเหลืองและตาเหลือง
การวินิจฉัยโรคมะเร็งตับ
การซักประวัติและการตรวจร่างกาย
การตรวจเลือดดูการทำงานของตับ ไวรัสตับอักเสบ และสารบ่งชี้มะเร็งตับ (alpha-fetoprotein)
การตรวจทางรังสีที่ตับและช่องท้อง เช่น การตรวจอัลตราซาวนด์ การตรวจเอกซเรย์คอมพิวเตอร์ (CT scan) การตรวจด้วยคลื่นแม่เหล็กไฟฟ้า (MRI)
การตัดชิ้นเนื้อตรวจทางพยาธิวิทยา
การรักษามะเร็งตับ
การรักษามะเร็งตับจะขึ้นกับสภาวะความรุนแรงของโรค ขนาดและลักษณะของเซลล์มะเร็ง ระยะของโรคและการแพร่กระจายของมะเร็ง รวมถึงสุขภาพโดยรวมของผู้ป่วย
ตัวเลือกการรักษารวมถึงต่อไปนี้
การผ่าตัด
รังสีรักษา 
เคมีบำบัด
การผ่าตัดปลูกถ่ายตับ จะทำได้ในกรณีที่ก้อนในตับมีขนาดน้อยกว่า 5 เซนติเมตร และผู้ป่วยต้องมีอายุน้อยกว่า 70 ปี
การรักษาที่ดีที่สุดสำหรับมะเร็งตับ 
คือ การป้องกันและตรวจคัดกรองหามะเร็งตับ
นื่องจาก 90% ของมะเร็งตับเกิดจากการติดเชื้อไวรัสตับอักเสบบีและซี ผู้ป่วยที่เป็นโรคไวรัสตับอักเสบบีและซีจึงมีโอกาสเป็นโรคตับแข็งและมะเร็งตับสูง
หากมีมะเร็งตับเกิดขึ้น มะเร็งตับจะโตขึ้นเป็น 2 เท่าภายในเวลา 3-6 เดือน
ดังนั้นผู้ป่วยที่เป็นโรคไวรัสตับอักเสบบีและซีควรต้องเข้ารับการตรวจการทำงานของตับและตรวจคัดกรองมะเร็งตับโดยการเจาะเลือดหาสารบ่งชี้มะเร็งตับ (alpha-fetoprotein) และตรวจอัลตราซาวนด์ตับทุก 3 เดือน
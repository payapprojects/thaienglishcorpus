กรุงไทย-แอกซ่า บริษัทประกันที่เป็นมิตรต่อสิ่งแวดล้อม
กรุงไทย-แอกซ่า ประกันชีวิต ตอกย้ำการเป็นบริษัทประกันที่เป็นมิตรต่อสิ่งแวดล้อม รณรงค์ลดใช้พลาสติก
"คุณสามารถทำได้" ช่วยรักษาท้องทะเลได้ด้วยการลดการใช้พลาสติก
คุณรู้หรือไม่ว่าโดยเฉลี่ยแล้วคนไทยใช้ถุงพลาสติกคนละ 8 ใบต่อวัน หรือประมาณ 2 แสนล้านใบต่อปี! น่าเศร้าที่สิ่งที่ได้รับผลกระทบมากที่สุด คือสิ่งมีชีวิตในทะเล รวมถึงปลาวาฬและเต่าทะเล ที่ขึ้นมาเกยตื้นบนชายหาดไทยอยู่บ่อยครั้ง ซึ่งพบว่าเศษขยะพลาสติกเข้าไปอุดตันในท้องและขัดขวางการเคลื่อนไหวของพวกมัน
กรุงไทย-แอกซ่า ประกันชีวิต ให้ความสำคัญกับการอนุรักษ์สิ่งแวดล้อมอย่างจริงจัง 
ซึ่งเป็นส่วนหนึ่งของภารกิจของบริษัทฯ ในการดูแลลูกค้าคนสำคัญและชุมชนที่เราดำเนินธุรกิจอยู่ ทั้งนี้ เรามีการลงทุนด้านทรัพยากรเพื่อการรีไซเคิลและการลดการใช้พลาสติกอย่างต่อเนื่องภายใต้โครงการประจำปีของเรา ที่มุ่งลดผลกระทบจากการเปลี่ยนแปลงสภาพภูมิอากาศ 
ในปี พ.ศ. 2552 กรุงไทย-แอกซ่า ประกันชีวิต ได้สร้างการเปลี่ยนแปลงครั้งสำคัญโดยเปลี่ยนการใช้ปกกรมธรรม์พลาสติกเป็นปกกรมธรรม์ผ้าทอมือจากชุมชนทั่วไทย 
ซึ่งช่วยลดการใช้พลาสติกกว่าปีละ 50,000 ตร.ม. ต่อปี 
อย่างต่อเนื่องมากว่า 10 ปี 
ในระดับโลกนั้น กลุ่มแอกซ่าสนับสนุนให้บริษัทที่ทางกลุ่มฯ ลงทุนอยู่ เปลี่ยนแปลงพฤติกรรมโดยการสนับสนุนเครือข่าย "พันธมิตรนักลงทุนในการแก้ปัญหาขยะพลาสติก" (Plastic Solutions Investor Alliance) ซึ่งเป็นความร่วมมือกันของนักลงทุน ที่มีส่วนร่วมกับบริษัทสินค้าอุปโภคบริโภคเพื่อต่อสู้กับภัยคุกคามจากขยะพลาสติกและมลพิษ
เราหวังว่าลูกค้าและพันธมิตรจะเข้าร่วมกับเราในแคมเปญดีๆ แบบนี้ เพื่อช่วยให้ประเทศไทยน่าอยู่ขึ้นและให้โอกาสทุกคนได้มีชีวิตที่ดีขึ้นตามใจปรารถนา 
มันอาจเป็นเรื่องที่ท้าทายที่ประชาชนทั่วไปจะโน้มน้าวให้เกิดความเปลี่ยนแปลงต่อการดำเนินธุรกิจที่ขาดจริยธรรมของธุรกิจในอุตสาหกรรมหลักต่างๆ แต่สิ่งหนึ่งที่เราทุกคนสามารถทำได้ คือ การปรับเปลี่ยนพฤติกรรมของเรา อาทิ
1. พกถุงไปเองเมื่อไปซื้อของ
2. เลิกซื้อน้ำดื่มบรรจุขวด แล้วหันมาพกขวดน้ำส่วนตัวที่ใช้ซ้ำได้แทน
3. นำแก้วส่วนตัวหรือกระบอกน้ำที่เก็บความร้อนไปใส่เครื่องดื่มที่ร้านกาแฟ
4. เลือกซื้อผลิตภัณฑ์ซักผ้า ที่บรรจุในกล่องแทนที่บรรจุในถุงพลาสติก
5. ไม่รับหลอดพลาสติก
6. ใช้อะลูมิเนียมฟอยล์แทนถุงพลาสติกซิปล็อค
7. เลิกใช้ใบมีดโกนแบบใช้แล้วทิ้งเลย
8. เปลี่ยนจากผ้าอ้อมแบบใช้แล้วทิ้ง เป็นผ้าอ้อมที่ทำจากผ้า
9. เปลี่ยนมาใช้สบู่ก้อนแทนสบู่เหลว
10. นำขยะไปหมักทำปุ๋ย ลดการใช้ถุงขยะพลาสติกการดูแลรักษาสิ่งแวดล้อมเป็นหน้าที่ของทุกคน 
และโปรดจำไว้ว่า "คุณสามารถทำได้" สร้างความแตกต่างได้ ด้วยการปรับเปลี่ยนวิถีการดำเนินชีวิตให้เป็นมิตรกับสิ่งแวดล้อมมากขึ้น 
ร่วมแรงร่วมใจกันช่วยโลกของเรา ตั้งแต่ตอนนี้เพื่อคนรุ่นต่อไปและลูกหลานของเราในอนาคต นอกจากนี้ยังจำเป็นที่จะต้องมีขั้นตอนและมาตรการต่างๆ ที่สำคัญ 
เพื่อให้พวกเขามีคุณภาพชีวิตที่ดีและสามารถดูแลรักษาและจัดการสิ่งแวดล้อมได้ง่ายๆ 
ต่อไปนี้หากคุณไปซื้อของที่ร้านสะดวกซื้อ กรุณาคิดสักนิดก่อนที่จะรับถุงหรือหลอดพลาสติก และตระหนักอยู่เสมอว่าการตัดสินใจของคุณไม่เพียงแต่จะช่วยสิ่งมีชีวิตที่อยู่ในน้ำเท่านั้น แต่ยังจะช่วยรักษาโลกของเราเอาไว้ด้วย
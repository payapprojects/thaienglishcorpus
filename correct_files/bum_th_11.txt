การรักษาด้วยอัลตราซาวนด์ คือการใช้อุปกรณ์ทางการแพทย์ที่ทำให้เกิดคลื่นเสียงความถี่สูงในทางกายภาพบำบัด ซึ่งมีความถี่ระหว่าง 0.7-3.3 MHz ที่สามารถเข้าสู่เนื้อเยื่อได้ลึกประมาณ 2-5 เซนติเมตร ทำให้เพิ่มการไหลเวียนเลือด ช่วยลดความเจ็บปวด เพิ่มความยืดหยุ่นของเนื้อเยื่อ
และช่วยรักษามารดาที่มีภาวะท่อน้ำนมอุดตัน จากการทำให้ท่อน้ำนมขยายออก ส่งผลให้น้ำนมที่ถูกอุดกั้นไหลออกได้ง่ายขึ้น
และเมื่อลูกดูดหรือปั๊มด้วยเครื่อง หรือการบีบออกด้วยมือจะทำให้น้ำนมไหลออกได้ดี 
ซึ่งเป็นอีกทางเลือกหนึ่งสำหรับมารดาที่มีภาวะเต้านมคัดตึงหรือท่อน้ำนมอุดตัน
จะพิจารณาโดยแพทย์ และให้การรักษาโดยนักกายภาพบำบัด
อาจทำวันละ 1 ครั้ง ถ้าน้ำนมไหลออกได้ดีแล้ว หรือหากครั้งแรกน้ำนมยังออกไม่ดี แพทย์อาจจะพิจารณาทำซ้ำได้อีกภายใน 2-3 วัน
ความแตกต่างระหว่างกำรประคบอุ่นหรือร้อน กับการทำอัลตราซาวนด์
การทำอัลตราซาวนด์ ซึ่งเป็นคลื่นเสียงความถี่สูง เป็นการให้ความร้อนชนิดที่ลึกกว่าการประคบอุ่น ลึกลงไปจากผิวหนังประมาณ 2-5 เซนติเมตรการประคบอุ่นหรือร้อน จากด้านนอกผิวหนัง เป็นความร้อนชนิดตื้นจะลึกลงจากผิวหนังไม่เกิน 1 เซนติเมตร
ข้อแนะนำการปฏิบัติตัวหลังการทำอัลตราซาวนด์
ให้ลูกดูดนมเพื่อช่วยระบายน้ำนมออก หรือปั๊มนมเป็นเวลาอย่างน้อย 30-45 นาที 
หากเป็นการปั๊มนมแบบ 2 ข้างพร้อมกัน จะทำให้เกิดประสิทธิภาพสูงสุดหลังการทำอัลตราซาวด์ และประหยัดเวลาการปั๊มนม
การระบายน้ำนมออกจากเต้าครั้งต่อๆไป แนะนำให้ประคบอุ่นจัด 5-10 นาที 
และนวดเต้านมก่อน
เน้นให้ลูกดูดบ่อยทุก 2-3 ชั่วโมง หากน้ำนมไม่เกลี้ยงเต้าให้ปั๊มออก 
ในกรณีที่ลูกไม่ได้ดูดนมจากเต้า ในช่วงกลางวันให้ปั๊มนมทุก 2-3 ชั่วโมง กลางคืนปั๊มนมทุก 3 ชั่วโมง
หลังจากให้นมลูกเสร็จหรือปั๊มนมเสร็จหากยังรู้สึกปวดให้ประคบเย็นและสามารถรับประทานยาแก้ปวดเช่น พาราเซตามอลได้
แนะนำให้หลีกเลี่ยงอาหารและเครื่องดื่มที่มีรสหวาน ไขมันสูง และอาหารหรือยาที่มีผลทำให้มีการผลิตน้ำนมเพิ่มขึ้น ในช่วงที่มีภาวะเต้านมคัดตึงหรือท่อน้ำนมอุดตัน
แนะนำให้มาตรวจตามแพทย์นัด เพราะหากไม่ได้รับการรักษาที่เหมาะสมอาจทำให้เกิดภาวะเต้านมอักเสบ หรือเต้านมเป็นหนองได้
สามารถรับคำปรึกษาเพิ่มเติมกับเจ้าหน้าที่



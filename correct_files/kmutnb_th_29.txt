การลดระยะผิดพลาดจากการเคลื่อนที่ของหุ่นยนต์แขนกล SEIKO D-TRAN RT3200 โดยใช้การควบคุมแบบทำซ้ำที่ปรับปรุงใหม่
ในปัจจุบันเครื่องจักรอัตโนมัติถูกนำมาใช้งานอย่างแพร่หลายในโรงงานอุตสาหกรรมไทยต่างๆ 
หุ่นยนต์แขนกลอุตสาหกรรมถือเป็นเครื่องจักรอัตโนมัติประเภทหนึ่งซึ่งมักจะถูกนำมาใช้ให้เคลื่อนที่ไปตามเส้นทางที่กำหนดขึ้นเพื่อทำงานบางประเภท เช่น งานเชื่อมแบบจุดหรือแบบติดตามเส้นทาง งานจับและวาง งานตัดโดยใช้เลเซอร์ งานทากาว งานทาสี เป็นต้น 
เนื่องจากความไม่สมบูรณ์แบบของชิ้นส่วนที่ใช้ในการผลิตหุ่นยนต์แขนกล ระยะผิดพลาดอาจเกิดขึ้นในระหว่างการทำงานและอาจสร้างความเสียหายให้กับขบวนการผลิต
ปัญหานี้จะยิ่งส่งผลรุนแรงมากขึ้นเมื่อนำหุ่นยนต์แขนกลไปใช้ในงานที่ต้องการความแม่นยำสูง 
ดังนั้นงานวิจัยนี้ได้ทำการศึกษาการปรับปรุงประสิทธิภาพการทำงานของหุ่นยนต์แขนกล SEIKO D-TRAN RT3200 เมื่อมีการเคลื่อนที่แบบทำซ้ำโดยการใช้ตัวควบคุมแบบทำซ้ำ 3 ประเภท ได้แก่ 1) ตัวควบคุมแบบทำซ้ำอย่างง่าย 2) ตัวควบคุมแบบทำซ้ำจากส่วนกลับเสมือนของระบบในโดเมนความถี่ 3) ตัวควบคุมแบบทำซ้ำจากส่วนกลับเสมือนของระบบในโดเมนความถี่ที่ถูกปรับปรุง 
ซึ่งตัวควบคุมแบบทำซ้ำทั้ง 3 ประเภท ได้ถูกนำมาทดสอบความมีเสถียรภาพและจำลองการควบคุมหุ่นยนต์แขนกล
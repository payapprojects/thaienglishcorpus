เรียนรู้ว่าการอัปเกรดเป็น Windows* 10 นั้นเป็นตัวเลือกที่ดีสำหรับคุณหรือไม่ และคอมพิวเตอร์ของคุณมีข้อกำหนดที่เหมาะสมในการรันระบบปฏิบัติการนี้หรือไม่
เมื่อ Windows* 10 เปิดตัวในวันที่ 29 กรกฎาคม 2015 หลายคนต่างลังเลที่จะกล่าวชื่นชม แต่เมื่อเวลาผ่านไป การปรับปรุงการรักษาความปลอดภัย คุณสมบัติการปรับให้เหมาะกับบุคคลที่ดียิ่งขึ้น และการใส่ใจกับการเล่นเกมก็ได้ชนะใจเหล่านักวิจารณ์ 
โดยรวมแล้ว Windows* 10 เป็นระบบปฏิบัติการ (OS) ที่มีความเสถียรและปลอดภัยสูง อีกทั้งยังมีคุณสมบัติมากมาย 
ผู้คนส่วนใหญ่จะได้ประโยชน์จากการใช้ Windows* 10 ซึ่งบทความนี้จะชี้ให้เห็นว่าการเปลี่ยนไปใช้ระบบปฏิบัติการนี้จะเป็นตัวเลือกที่ดีที่สุดสำหรับคุณหรือไม่
เหตุผลหลักในการอัปเกรดเป็น Windows* 10
เหตุผลหลัก 3 ข้อที่คุณควรอัปเกรด Windows ได้แก่
อินเตอร์เฟซ (เมนูเริ่ม) และการปรับให้เหมาะกับบุคคลที่ได้รับการปรับปรุง
คุณสมบัติการรักษาความปลอดภัยที่ดียิ่งขึ้น
คุณสมบัติการเล่นเกมดีเยี่ยม
อินเตอร์เฟซและการปรับให้เหมาะกับบุคคลที่ได้รับการปรับปรุง
การพัฒนาที่สำคัญประการหนึ่งของ Windows* 10 
คือการปรับปรุงวิธีที่เราโต้ตอบกับพีซี การนำเอาเมนูเริ่มกลับมาและเปิดตัว Cortana* (ผู้ช่วยส่วนบุคคล) ทำให้ Microsoft ได้ปรับปรุงอินเตอร์เฟซผู้ใช้ (UI) และเป็นที่ถูกใจในหมู่ผู้ใช้ที่ชื่นชอบความเรียบง่าย
เมนูเริ่ม
เมนูเริ่มของ Microsoft เปิดตัวครั้งแรกใน Windows* 95 เป็นเวลามากกว่า 20 ปีมาแล้ว 
นับตั้งแต่นั้นเป็นต้นมา เมนูเริ่มก็มีการปรับเปลี่ยนมาโดยตลอด แต่ก็ไม่มีการเปลี่ยนแปลงครั้งใหญ่จนกระทั่งการเปิดตัว Windows* 8 ซึ่งเมนูเริ่มต้นถูกแทนที่ด้วยหน้าจอเริ่มต้นและ “ไทล์รายงานสด” 
อินเตอร์เฟซแบบสัมผัสและการแสดงแอปต่างๆ แบบเต็มหน้าจอนั้นดูขัดหูขัดตาไปหน่อยสำหรับผู้ใช้ 
ซึ่ง Microsoft ก็ได้รับทราบคำติชมอย่างชัดเจน
Windows* 10 ไม่เพียงแต่นำเอาเมนูเริ่มกลับมาเท่านั้น แต่ยังนำเอาคุณสมบัติที่ดีที่สุดของหน้าจอเริ่มของ Windows* 8 มาใช้อีกด้วย 
ด้วยการใช้เมนูเริ่มใน Windows* 10 คุณจะสามารถ
เปลี่ยนขนาดของเมนูด้วยการลากที่ขอบหรือมุมของเมนูเริ่ม
จัดเรียง เพิ่ม หรือลบไทล์ โปรแกรม หรือไทล์ใดๆ ที่ปรากฏในเมนูเริ่ม
ปรับแต่งให้เหมาะกับบุคคลได้อย่างสมบูรณ์ด้วยการเปลี่ยนแบบแผนชุดสีและการตั้งค่าอื่นๆ
Cortana*
Cortana* เป็นผู้ช่วยดิจิตอลส่วนบุคคลที่ติดตั้งอยู่ภายในระบบปฏิบัติการ Windows* 10 
Cortana* เป็นมากกว่าเครื่องมือการค้นหา โดยสามารถตอบคำถาม ค้นหาพีซีทั้งเครื่องเพื่อหาไฟล์หรือเอกสาร ให้การแจ้งเตือน ติดตามเที่ยวบิน หรือแม้แต่บอกมุกตลก 
นอกจากนี้ Cortana* ยังมีให้ใช้งานในอุปกรณ์ Android และคอนโซล Xbox One อีกด้วย
เบราว์เซอร์ Edge*
Microsoft กล่าวอำลา Internet Explorer ใน Windows* 10 และเปิดตัว Edge* ซึ่งเป็นเบราว์เซอร์ใหม่ 
Microsoft กล่าวว่าเบราว์เซอร์นี้ได้รับการสร้างขึ้นมาใหม่ตั้งแต่ต้น โดยสามารถท่องเว็บด้วยอย่างง่ายดาย ทันสมัย และสะอาดตา อีกทั้งยังใช้ประโยชน์จากการพัฒนาในอนาคตอีกด้วย
คุณสมบัติใหม่ของเบราว์เซอร์ช่วยให้คุณสามารถ
ดูตัวอย่างเพจหลายเพจด้วยการวางเมาส์ไว้เหนือแท็บ
ปักหมุดแท็บไว้บนแถบของเบราว์เซอร์เพื่อเข้าถึงเว็บไซต์ที่ใช้งานบ่อยด้วยการคลิกเพียงครั้งเดียว
โต้ตอบกับ Cortana* ขณะดูเว็บไซต์เพื่อรับข้อเสนอ คูปอง และการแจ้งเตือน
เดสก์ท็อปเสมือน
อย่างที่ผู้ใช้ Mac และ Linux ทราบดี เดสก์ท็อปเสมือนนั้นเหมาะสำหรับผู้ที่เปิดโปรแกรมจำนวนมากพร้อมกันแต่ต้องการจัดสิ่งต่างๆ ให้เป็นระเบียบ 
เป้าหมายของ Microsoft ในการสร้างเดสก์ท็อปเสมือนคือเพื่อ
ช่วยให้ผู้ใช้มีพื้นที่เดสก์ท็อปมากยิ่งขึ้นในการจัดกลุ่มหน้าต่างที่สัมพันธ์กัน
ช่วยให้ผู้ใช้สามารถค้นหาและสลับไปยังหน้าต่างหรือกลุ่มหน้าต่างได้อย่างรวดเร็ว
ช่วยให้ผู้ใช้สามารถจัดกลุ่มและย้ายหน้าต่างได้เมื่อการทำงานเปลี่ยนแปลงไป
Windows Ink*
Windows Ink* เป็นคุณสมบัติที่น่าตื่นเต้นที่เปิดตัวใน Windows* 10 Anniversary Edition 
Windows Ink* Workspace มีปากกาดิจิตอลไว้สำหรับจดบันทึก แก้ไข หรือแม้แต่สร้างบันทึกย่อช่วยเตือน 
นอกจากนี้ Windows Ink* ยังมีแผ่นภาพร่าง คุณสมบัติภาพร่างบนหน้าจอ รวมถึงแอพปากกาดิจิตอลที่คุณชื่นชอบ
การปรับปรุงการรักษาความปลอดภัย
หลายคนพูดกันว่า Windows* 10 เป็นระบบปฏิบัติการจาก Microsoft ที่มีเสถียรภาพและปลอดภัยมากที่สุด 
การรักษาความปลอดภัยเป็นข้อกังวลที่สำคัญในโลกดิจิตอลยุคปัจจุบัน ซึ่ง Windows* 10 ก็ได้รับการพัฒนาโดยคำนึงถึงการรักษาความปลอดภัยเป็นสำคัญ 
การปรับปรุงการรักษาความปลอดภัย ได้แก่
Windows Hello*
ใช้ Windows Hello* เพื่อล็อกอินเข้าพีซีของคุณได้รวดเร็วและปลอดภัยกว่าที่เคย 
Windows Hello* ใช้กล้องบนพีซีของคุณเพื่อจดจำใบหน้าของคุณในทันทีเพื่อล็อกอินอย่างปลอดภัย 
หรือคุณสามารถใช้เครื่องอ่านลายนิ้วมือ ซึ่งทำงานในลักษณะเดียวกัน 
หลังจากที่เปิดใช้งาน Windows Hello* แล้ว คุณยังสามารถใช้คุณสมบัตินี้ร่วมกับแอพที่เข้ากันได้อย่าง Dropbox ช่วยให้คุณไม่ต้องป้อนรหัสผ่านด้วยตนเอง 
การลงชื่อเข้าใช้จึงรวดเร็วและปลอดภัยยิ่งขึ้น
Windows Defender*
Windows* 10 มี Windows Defender* ที่ได้รับการออกแบบใหม่ทั้งหมด ซึ่งช่วยปกป้องพีซีของคุณจากมัลแวร์และไวรัส 
Windows Defender* จะรันการสแกนไฟล์ในเบื้องหลังขณะที่คุณเข้าใช้ไฟล์ (และก่อนที่คุณเปิดไฟล์)
Windows Firewall*
Windows Firewall* ปกป้องความปลอดภัยของเครือข่ายโดยป้องกันไม่ให้แฮกเกอร์และซอฟต์แวร์ที่ประสงค์ร้ายเจาะข้อมูลในพีซีของคุณ 
Windows Firewall* จะสร้างเกราะป้องกันพีซีของคุณจากแฮกเกอร์ต่างๆ 
การเล่นเกมดีเยี่ยม
Windows* 10 นับว่าได้รับการออกแบบมาโดยคำนึงถึงนักเล่นเกม นับตั้งแต่การสนับสนุน DirectX 12 ไปจนถึงวิธีใหม่ในการเล่นเกมบนอุปกรณ์ต่างๆ Windows* 10 นั้นมีคุณสมบัติมากมายและมีประโยชน์สำหรับนักเล่นเกมทุกระดับทักษะ
DirectX 12
ด้วยการใช้ Windows* 10 เกมจะสามารถใช้ประโยชน์จากความแม่นยำด้านกราฟิกของ DirectX 12 
เกมที่ใช้ DirectX 12 จะสามารถใช้ประโยชน์จากความสามารถของฮาร์ดแวร์วิดีโอของพีซีได้อย่างเต็มที่ เพื่อให้ภาพที่คมชัดและประสิทธิภาพที่ดียิ่งขึ้น
Xbox Play Anywhere
Microsoft เพิ่งเปิดตัวโซลูชัน Xbox Play Anywhere 
ในตอนนี้ หากคุณซื้อเกมดิจิตอลที่มีคุณสมบัติ Xbox Play Anywhere คุณจะสามารถเล่นเกมนั้นได้บน Xbox One และพีซีที่มี Windows* 10 เครื่องใดก็ได้โดยไม่เสียค่าใช้จ่ายเพิ่มเติม 
คุณสามารถเริ่มเกมแล้วเล่นต่อจากที่ค้างไว้ แม้แต่บนอุปกรณ์อื่นก็ได้ คุณจะไม่สูญเสียเซฟ, Add-on หรือความสำเร็จ
การออกอากาศในตัว
หากคุณต้องการสตรีมการเล่นเกมของคุณไปทั่วโลก คุณก็สามารถทำได้ด้วย Windows* 10 ที่ช่วยให้คุณสามารถสตรีมเกมของคุณโดยใช้แถบเกม 
เพียงกดปุ่ม Windows บวกกับ G คลิก ออกอากาศ แล้วเริ่มสตรีมได้เลย
คุณจะต้องชอบอย่างแน่นอน
Windows* 10 เป็นตัวเลือกที่ดีสำหรับผู้ใช้ส่วนใหญ่ โดยมีคุณสมบัติการปรับให้เป็นส่วนบุคคลที่ยอดเยี่ยมและการปรับปรุงอินเตอร์เฟซ รวมถึงคุณสมบัติการรักษาความปลอดภัยที่รัดกุมและการปรับปรุงการเล่นเกม แทบจะไม่มีเหตุที่ทำให้ไม่ชอบ 
อย่างไรก็ดี มีบางกรณีที่การอัปเกรดเป็น Windows* 10 อาจไม่ใช่สิ่งสำคัญ
ค่าใช้จ่าย
Microsoft เปิดตัว Windows* 10 เป็นการอัปเกรดฟรีจนถึงวันที่ 29 กรกฎาคม 2016 หากคุณอัปเกรดตอนนี้ คุณจะต้องเสียค่าใช้จ่ายตามราคาค้าปลีก (~$119)
Windows Media Center*
Windows Media Center* ออกมาเพื่อใช้งานเป็นเครื่องเล่นสื่อแบบเต็มหน้าจอ และยังรองรับช่องสัญญาณโทรศัพท์อีกด้วย (จากเครื่องจูน) 
Windows Media Center* มีผู้ที่ชื่นชอบและใช้งานอยู่มาก แต่ก็ได้ถูกยกเลิกไปในการอัปเกรด Windows* 10 
Windows Media Center* คุณอาจควรใช้ระบบปฏิบัติการ Windows* 
ดังนั้น หากโซลูชันความบันเทิงของคุณต้องอาศัย รุ่นนเดิมของคุณต่อไปจนกว่าจะหาตัวเลือกที่เหมาะสมมากกว่าได้
ผู้ที่ชื่นชอบ Windows* 7 หรือ 8
Windows* 7 และ Windows* 8 ยังคงมีผู้ที่ชื่นชอบและใช้งานอยู่เป็นจำนวนมาก และได้รับการขยายบริการสนับสนุนไปจนถึงปี 2018 และ 2020 
หากทุกสิ่งทำงานได้ดีและคุณชอบการออกแบบและ UI ของ Windows* 7 หรือ Windows* 8 มากกว่า คุณก็คงไม่ต้องจำเป็นอัปเกรดในตอนนี้ อย่างไรก็ตาม คุณควรตรวจสอบให้แน่ใจว่ามีการใช้งานมาตรการรักษาความปลอดภัยเพิ่มเติมอย่างเพียงพอ (Windows* 10 มีคุณสมบัติการรักษาความปลอดภัย)
Windows* 10: การอัปเกรดที่ทรงพลังยิ่งกว่า
ดังนั้น คำตอบคืออะไร คุณควรอัปเกรดเป็น Windows* 10 หรือไม่ สำหรับผู้ใช้พีซีส่วนใหญ่ 
คำตอบคือใช่ Windows* 10 มีความปลอดภัยและเสถียร จึงเป็นวิธีในการเชื่อมต่อ ทำงาน และรับความบันเทิงที่มีประสิทธิภาพ
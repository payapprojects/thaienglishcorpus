การพยากรณ์อัตราการไหลสูงสุดในช่วงน้ำหลาก โดยใช้วิธีดัชนีน้ำฝนในลุ่มน้ำเลย
การศึกษานี้ได้ศึกษาหาความสัมพันธ์ระหว่างค่าดัชนีน้ำฝนกับอัตราการไหลของน้ำท่าในพื้นที่ลุ่มน้ำเลย เพื่อนำไปพยากรณ์อัตราการไหลสูงสุด 
และกราฟน้ำหลากในฤดูน้ำหลากของพื้นที่ลุ่มน้ำเลยพื้นที่ศึกษาครอบคลุมพื้นที่ลุ่มน้ำเลยตอนบนของอำเภอเมือง จังหวัดเลย มีพื้นที่รับน้ำทั้งหมด 1,276 ตารางกิโลเมตร 
ในการศึกษาได้ทำการรวบรวมข้อมูลน้ำฝนรายชั่วโมงจากสถานีวัดน้ำฝนอัตโนมัติในพื้นที่ศึกษาจำนวน 8 สถานี และข้อมูลอัตราการไหลรายชั่วโมงของสถานีวัดน้ำท่าจำนวน 4 สถานี ในปี พ.ศ. 2552 ถึงปี พ.ศ. 2555 
ในการศึกษาหาความสัมพันธ์ระหว่างค่าดัชนีน้ำฝนกับค่าอัตราการไหลในพื้นที่ศึกษาได้เลือกใช้ข้อมูลของปี พ.ศ. 2552 
สมการความสัมพันธ์ที่ได้จากการศึกษามีความแม่นยำในการพยากรณ์อัตราการไหลสูงสุดโดยมีความคลาดเคลื่อนจากค่าอัตราการไหลสูงสุดตรวจวัดอยู่ระหว่างร้อยละ 0.2 ถึงร้อยละ15
เมื่อนำสมการความสัมพันธ์ไปพยากรณ์กราฟน้ำหลากของสถานีวัดน้ำท่าทั้ง 4 สถานี พบว่า 
กราฟน้ำหลากที่ได้จากสมการความสัมพันธ์มีรูปร่างใกล้เคียงกับกราฟน้ำหลากที่ได้จากการตรวจวัด 
แต่ช่วงเวลาของการเกิดน้ำหลากสูงสุดเกิดขึ้นเร็วกว่าสภาพจริง 
สำหรับการพยากรณ์น้ำหลากที่ไหลเข้าสู่พื้นที่ อำเภอวังสะพุง สามารถใช้สมการ และการพยากรณ์น้ำหลากที่ไหลเข้าสู่พื้นที่ อำเภอเมือง จังหวัดเลย สามารถใช้สมการความสัมพันธ์ได้
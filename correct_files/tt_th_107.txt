การวิจัยครั้งนี้มีจุดมุ่งหมายเพื่อศึกษาความสามารถในการยืนของเด็กสมองพิการ จากการฝึกการยืนโดยใช้หลักของโดสะโฮ 
และเพื่อเปรียบเทียบความสามารถในการยืนของ เด็กสมองพิการก่อนและหลังการฝึกยืนโดยใช้หลักของโดสะโฮ 
ผู้วิจัยได้ตั้งสมมติฐาน การวิจัยว่า ความสามารถในการยืนของเด็กสมองพิการ ที่ได้รับการฝึกยืนแบบ โดสะโฮ จะสูงขึ้น 
กลุ่มที่ศึกษาเป็นเด็กสมองพิการที่สามารถยืนได้ด้วยตนเองแต่ยังยืนไม่ถูกต้อง เช่น ศีรษะและหลังไม่ตั้งตรง ไหล่เอียง ยืนโดยปลายเท้าจิกพื้นหรือฝ่าเท้าไม่แนบพื้น หรือเท้าทั้งสองข้างไม่ขนานกัน ส้นเท้าและปลายเท้าชิดกันหรือห่างกันมาก และปลายนิ้วเท้า ไม่เสมอกันทั้งสองข้าง 
กลุ่มที่ศึกษาเป็นเด็กสมองพิการที่กำลังเรียนอยู่ในระดับชั้น เตรียมความพร้อมของมูลนิธิสถาบันแสงสว่าง  
ผู้วิจัยเป็นผู้คัดเลือกโดยใช้ แบบประเมินความสามารถในการยืนของเด็กสมองพิการ ซึ่งผู้วิจัยเป็นผู้จัดทำขึ้น 
วิธีการศึกษาใช้การวิจัยเชิงคุณภาพ (Quality Research) โดยศึกษาเป็นรายกรณี ใช้การวิจัยทางการศึกษาพิเศษแบบ Single Subject Research Design แบบ Single Baseline Design ประเภท A - B 
โดยมีการประเมินก่อนการฝึก และหลังการฝึก 1 เดือน 2 เดือน 3 เดือน 
เครื่องมือที่ใช้ในการวิจัยได้แก่ แบบฝึกการยืนโดยใช้หลักของโดสะโฮ การบันทึกรูปภาพ และแบบประเมินความสามารถในการยืนของเด็กสมองพิการ 
การเสนอผลการวิจัย โดยใช้ตารางคะแนน แผนภูมิ กราฟและตารางเปรียบเทียบความ สามารถในการยืนโดยใช้หลักของโดสะโฮ และการเปรียบเทียบรูปภาพก่อนและหลังการฝึกยืน โดยใช้หลักของโดสะโฮของกลุ่มที่ศึกษาแต่ละคนในท่านั่ง ท่ายืนบนเข่า และท่ายืน 
ผลการวิจัยครั้งนี้ปรากฎว่าสนับสนุนสมมติฐานที่ว่า ความสามารถในการยืนของเด็ก สมองพิการ ที่ได้รับการฝึกยืนแบบ โดสะโฮ จะสูงขึ้น ซึ่งพบว่า เด็กสมองพิการที่ได้รับ การฝึกยืนโดยใช้หลักของโดสะโฮในกลุ่มที่ศึกษามีความสามารถในการยืนดีขึ้นหลังจากการ ฝึกยืนทุกราย
ศักยภาพการเพิ่มปริมาณการใช้นํ้ามันไบโอดีเซล บี100 ของเรือประมงชายฝั่งในประเทศไทย
ในปี พ.ศ. 2556 กองทุนเพื่อส่งเสริมการอนุรักษ์พลังงานได้ดำเนินโครงการนำร่องการใช้นํ้ามันไบโอดีเซล บี20 ในเรือประมงพื้นบ้านและเรือประมงขนาดเล็กในพื้นที่ชายฝั่งซึ่งเป็นส่วนหนึ่งของการขับเคลื่อนแผนพัฒนาพลังงานทดแทนและพลังงานทางเลือกของประเทศไทย 
ผลการทดสอบได้ยืนยันถึงความเป็นไปได้ในเชิงวิศวกรรมผลวิเคราะห์การใช้ไบโอดีเซลของประเทศไทย พบว่าปริมาณการใช้ไบโอดีเซลปัจจุบันสูงกว่าเป้าหมายรายปีของแผน AEDP 2015 
แต่การสนับสนุนการใช้งานอย่างต่อเนื่องยังคงมีความจำเป็น
งานวิจัยนี้จึงได้วิเคราะห์ศักยภาพการเพิ่มการใช้นํ้ามันไบโอดีเซล บี100 และศักยภาพการลดการนำเข้านํ้ามันดีเซลที่สามารถเกิดขึ้นจากเรือประมง 
โดยพบว่าเรือประมงพื้นบ้านและเรือประมงขนาดเล็กมีศักยภาพการเพิ่มการใช้นํ้ามันไบโอดีเซล บี100 ได้ลำละ 4.45 และ 18.13 ลิตรต่อวัน ก่อให้เกิดผลประหยัดได้ประมาณลำละ 82.52 และ 506.98 บาทต่อวัน 
หากเรือประมงทั้งหมดเปลี่ยนมาใช้ไบโอดีเซล บี20 จะเพิ่มปริมาณการใช้ไบโอดีเซล บี100 ได้ถึงวันละ 313,053.34 ลิตร และลดการนำเข้านํ้ามันได้วันละ 8.05 ล้านบาท 
รวมถึงมีผลกระทบด้านบวกต่อเศรษฐกิจ สังคมและสิ่งแวดล้อมของประเทศ
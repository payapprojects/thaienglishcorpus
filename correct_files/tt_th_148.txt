การวิจัยครั้งนี้มีวัตถุประสงค์ เพื่อศึกษาระดับความพึงพอใจและปัญหาอุปสรรคของผู้ป่วยประกันสังคม ที่มารับบริการที่แผนกผู้ป่วยนอก โรงพยาบาลพุทธชินราช 
เพื่อใช้เป็นดัชนีชี้วัดประสิทธิภาพของการจัดบริการและความต่อเนื่องของการมารับบริการ 
โดยศึกษาจากผู้ป่วยนอก 350 คน ที่มารับบริการระหว่างเดือนธันวาคม 2534 - กุมภาพันธ์ 2535 ด้วยวิธีการสังเกตและบันทึกเวลาที่ผู้ป่วยในขั้นตอนต่าง ๆ พร้อมทั้งสอบถามความพึงพอใจเกี่ยวกับการให้บริการของบุคลากร ฝ่ายเวชระเบียน ห้องตรวจโรค และห้องจ่ายยา ในด้านความสะดวก มนุษยสัมพันธ์ การประสานงาน คุณภาพการบริการ และข้อมูลที่ได้รับ 
ผลการวิจัยพบว่า ผู้ป่วยใช้เวลาเฉลี่ยในการรับบริการ 53 นาที
ผู้ป่วยส่วนใหญ่พึงพอใจต่อบริการของพยาบาล ค่าเฉลี่ยของความพึงพอใจเท่ากับ 3.77 (จากคะแนนเต็ม 5) 
โดยพึอใจในแต่ละหน่วยอยู่ในระดับสูงแต่ไม่พอใจเกี่ยวกับการใช้เวลารอคอย และ
ไม่พอใจห้องจ่ายยาเกี่ยวกับการแนะนำการใช้ยาและ
ขั้นตอนการใช้บริการปัญหาที่พบคือ ผู้ป่วยประกันสังคมไม่เข้าใจถึงสิทธิประโยชน์ที่ได้รับจากการคุ้มครอง เข้าใจว่ายาตามบัญชียาหลักแห่งชาติ ไม่ดี และไม่มีคลินิกพิเศษสำหรับผู้ป่วยประกันสังคมโดยเฉพาะ
ผลการวิจัยจะเป็นข้อมูลพื้นฐานสำหรับผู้บริหารใช่วางแผนจัดบริการสาธารณสุขแก่ผู้ป่วยประกันสังคมให้ประสิทธิภาพยิ่งขึ้น
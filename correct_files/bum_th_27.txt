ภาวะเด็กตัวเตี้ย
ภาวะเด็กตัวเตี้ย อาจเกิดได้จากหลายสาเหตุ เช่น ภาวะขาดฮอร์โมนการเจริญเติบโต ภาวะขาดฮอร์โมนไทรอยด์ ภาวะตัวเตี้ยตามพันธุกรรม หรือภาวะตัวเตี้ยจากการเข้าสู่วัยหนุ่มสาวช้า  
ควรพาลูกไปพบแพทย์เมื่อใด
หากคุณพ่อคุณแม่สังเกตเห็นว่าลูกตัวเล็กหรือเตี้ย ไม่สูงขึ้นเลยในช่วง 1-2 ปี หรือความสูงเฉลี่ยต่อปีตามอายุข้างต้นน้อยกว่าเกณฑ์โดยเฉลี่ย หรือเมื่อดูกราฟการเจริญเติบโตแล้วความสูงต่ำกว่าเกณฑ์ตามอายุนั้นๆ แนะนำให้พาลูกมาพบแพทย์ ซึ่งโรงพยาบาลบำรุงราษฎร์มีแพทย์ผู้เชี่ยวชาญที่พร้อมให้คำแนะนำและวินิจฉัยหาสาเหตุ เพื่อช่วยเหลือแก้ไขให้ตรงตามสาเหตุนั้นๆ
คำแนะนำวิธีการเลี้ยงลูกให้เจริญเติบโตสมวัย
เมื่อคุณพ่อคุณแม่พาลูกมาพบแพทย์ แพทย์จะทำการซักประวัติถึงพฤติกรรมการใช้ชีวิตประจำวันและการรับประทานอาหาร เพื่อหาสาเหตุที่ทำให้เด็กเจริญเติบโตไม่สมวัย
และเมื่อวินิจฉัยหาสาเหตุได้แล้ว แพทย์จะให้คำแนะนำเกี่ยวกับ
โภชนาการที่เหมาะสมสำหรับเด็ก เพื่อให้คุณพ่อคุณแม่ปลูกฝังและส่งเสริมให้ลูกรับประทานอาหารที่จำเป็นต่อการเจริญเติบโต ในปริมาณที่เหมาะสม
การแบ่งเวลาในการทำกิจวัตรประจำวันของลูก
ชั่วโมงการนอนที่เหมาะสมในแต่ละวันเพื่อปรับสมดุลของฮอร์โมนกระตุ้นการเจริญเติบโต
การออกกำลังกายที่เหมาะสมเพื่อสร้างเสริมสุขภาพและการเจริญเติบโต
การดูแลลูกด้วยความรักและเอาใจใส่ อันจะเป็นพื้นฐานที่ช่วยส่งเสริมด้านจิตใจและพัฒนาการ ทำให้ลูกเจริญเติบโตได้อย่างสมวัย
การรักษาภาวะเด็กตัวเตี้ยจากการขาดฮอร์โมนการเจริญเติบโต
ในปัจจุบันการรักษาด้วยฮอร์โมนการเจริญเติบโตมีรูปแบบยาดังนี้
ฉีดฮอร์โมนเจริญเติบโต
ทั้งนี้ยังไม่มียาฮอร์โมนการเจริญเติบโตในรูปแบบรับประทาน เนื่องจากโปรตีนจะสลายตัวในทางเดินอาหาร ทำให้เสียประสิทธิภาพไป
 
การหาปัจจัยที่เหมาะสมของกระบวนการผลิตพรมภายในรถยนต์จากผ้าชนิดไม่ทอ โดยใช้วิธีการทดลองแบบลำดับขั้นและการวิเคราะห์ความผันแปร
งานวิจัยนี้มีวัตถุประสงค์เพื่อหาค่าการปรับตั้งปัจจัยที่เหมาะสมในกระบวนการผลิตพรมภายในรถยนต์จากผ้าชนิดไม่ทอได้แก่ ผ้าสำหรับพรมหลังเบาะ ผ้าสำหรับพรมปูพื้นรถ และผ้าสำหรับพรมหลังคารถ 
เพื่อปรับปรุงค่าความกว้างของผ้าสำหรับทำพรมหลังเบาะและพรมปูพื้นรถ และปรับปรุงน้ำหนักของผ้าสำหรับทำพรมหลังคารถให้มีค่าอยู่ในข้อกำหนดของลูกค้า 
โดยจะใช้การทดลองแบบลำดับขั้นร่วมกับการวิเคราะห์ค่าส่วนเบี่ยงเบนมาตรฐาน 
ผลการวิจัยพบว่า การปรับตั้งปัจจัยที่เหมาะสมในแต่ละกระบวนการผลิตจะทำให้ความกว้างของผ้าสำหรับทำพรมหลังเบาะและพรมปูพื้นรถ มีค่าเฉลี่ยอยู่ที่ 175.65 และ 192.41 เซนติเมตร และมีค่าส่วนเบี่ยงเบนมาตรฐานเท่ากับ 0.252 และ 0.044 เซนติเมตร ตามลำดับ ส่วนน้ำหนักของผ้าสำหรับทำพรมหลังคารถจะมีค่าเฉลี่ยอยู่ที่ 190.57 กรัมต่อตารางเมตร และมีค่าส่วนเบี่ยงเบนมาตรฐานเท่ากับ 0.881 กรัมต่อตารางเมตร 
โดยค่าทั้งหมดอยู่ในเกณฑ์ที่ลูกค้ากำหนดและมีค่าส่วนเบี่ยงเบนมาตรฐานต่ำที่สุด
เรียนรู้เพิ่มเติมเกี่ยวกับเทคโนโลยีเหล่านี้และความต้องการด้านระบบคอมพิวเตอร์ที่สามารถรองรับความต้องการของประสบการณ์ใหม่ที่น่าตื่นตาตื่นใจนี้1
โลกเสมือนและโลกแห่งความเป็นจริงเริ่มแยกจากกันไม่ออกมากยิ่งขึ้น สร้างเป็นประสบการณ์อันน่าตื่นตะลึงที่เพียงเมื่อไม่นานมานี้คงจะเป็นไปได้แต่ในจินตนาการของนักเขียนนวนิยายไซไฟเท่านั้น
Virtual Reality (VR) เป็น “สิ่งที่ยิ่งใหญ่สิ่งใหม่” มานานหลายปีแล้ว ในที่สุดก็ถึงเวลาที่เทคโนโลยีนี้จะสามารถสร้างภาพ เสียง และสัมผัสอื่นๆ ได้อย่างสมจริงที่นำคุณเข้าไปสู่ท่ามกลางโลกแห่งจินตนาการอันน่าตื่นตา 
Augmented Reality (AR) เป็นเทคโนโลยีที่แสดงสิ่งของเสมือนบนสภาพแวดล้อมในโลกแห่งความเป็นจริงก็ได้การตอบรับไม่แพ้กัน โดยเทคโนโลยีทั้งสองนั้นน่าจะมีส่วนสำคัญในอนาคตของเรา
นอกจากนี้ Mixed Reality (MR) ช่วยให้คุณสามารถเล่นเกมเสมือนได้ เช่น หยิบขวดน้ำในโลกแห่งความเป็นจริงขึ้นมาเพื่อฟาดใส่ตัวละครเสมือนในเกม
จินตนาการและความเป็นจริงไม่เคยประสานรวมกันเท่านี้มาก่อน
หลายสิ่งหลายอย่างได้เกิดขึ้นอย่างรวดเร็วจนข้อแตกต่างระหว่าง VR, AR และ MR นั้นชวนให้มึนงงในครั้งแรกที่ได้สัมผัส 
แทบทุกคนนั้นสามารถเข้าถึงเทคโนโลยีอันน่าทึ่งเหล่านี้ได้ แต่ก่อนที่คุณจะทุ่มเงินไปกับจอแสดงผลสวมศีรษะรุ่นล่าสุด เรามาทำความรู้จักกับสิ่งที่คุณต้องการสำหรับประสบการณ์ในการใช้ VR, AR หรือ MR อย่างยอดเยี่ยมกันก่อน
ประวัติและอนาคตของ Virtual Reality
“Virtual Reality” เป็นสิ่งที่เราต้องการไขว่คว้ามานานกว่า 5-10 ปีที่ผ่านมา 
ในยุคทศวรรษที่ 1950 นั้นมีของเล่นแบบส่องที่ได้รับความนิยม ส่วนในช่วงทศวรรษที่ 1960 ก็มีการเปิดตัวห้องจำลองการบิน อย่างไรก็ตาม แนวคิด เกี่ยวกับ VR นั้นมีอดีตย้อนไปนานกว่านั้น
นับตั้งแต่ช่วงทศวรรษที่ 1930 นักเขียนนิยายวิทยาศาสตร์ นักประดิษฐ์และคิดค้นต่างฝันถึงสภาพแวดล้อมที่คุณสามารถใช้หลีกหนีจากความเป็นจริงผ่านทางศิลปะและเครื่องจักร
เราได้ตั้งคำถามเกี่ยวกับ Virtual Reality, Augmented Reality และ Mixed Reality มายาวนานก่อนที่เราจะมีเทคโนโลยีที่ทำให้สิ่งเหล่านี้เป็นไปได้เสียอีก
ท้ายที่สุดเทคโนโลยีก็ก้าวทันนิยาย ซึ่งนักวิจัยการตลาดก็คาดการณ์ว่าอุตสาหกรรม VR จะมีการเติบโตอย่างรวดเร็ว
VR และ AR กับ MR
ก่อนอื่น เรามากำหนดความหมายของคำกันก่อน 
Virtual Reality สามารถใช้เป็นคำรวมๆ สำหรับใช้อธิบายเทคโนโลยีอื่นๆ ที่คล้ายแต่แตกต่างจากประสบการณ์ Virtual Reality
จริงๆ แล้ว Augmented Reality นั้นแตกต่างจาก Mixed Reality อย่างไร รายละเอียดเพิ่มเติมมีดังนี้
Virtual Reality
VR เป็นเทคโนโลยีที่เป็นที่รู้จักมากที่สุดในบรรดาเทคโนโลยีเหล่านี้
VR มีความสมจริงมาก โดยหลอกประสาทสัมผัสให้คิดว่าคุณกำลังอยู่ในสภาพแวดล้อมอื่นหรือโลกอื่นนอกเหนือจากความเป็นจริง
ด้วยการใช้จอแสดงผลสวมศีรษะ (HMD) หรือแว่น คุณจะได้สัมผัสกับโลกแห่งจินตนาการและเสียงที่คอมพิวเตอร์สร้างขึ้น โดยคุณสามารถโต้ตอบกับวัตถุและเดินไปรอบๆ ขณะใช้คอนโทรลเลอร์ตอบสนองที่เชื่อมต่อกับคอนโซลหรือพีซี
Augmented Reality
AR จะแสดงข้อมูลดิจิตอลซ้อนทับองค์ประกอบในโลกแห่งความเป็นจริง
Pokémon GO* เป็นตัวอย่างหนึ่งที่เป็นที่มีการรู้จักกันเป็นอย่างดี
Augmented Reality ยังคงมีโลกแห่งความเป็นจริงเป็นศูนย์กลาง แต่จะเสริมเติมแต่งโลกด้วยรายละเอียดดิจิตอลเพื่อเพิ่มระดับการรับรู้ใหม่อีกชั้น เป็นการแต่งแต้มโลกแห่งความเป็นจริงหรือสภาพแวดล้อมโดยรอบ
Mixed Reality
MR นำเอาโลกแห่งความเป็นจริงและองค์ประกอบดิจิตอลมารวมกัน
ใน Mixed Reality คุณจะได้โต้ตอบกับสิ่งของและสภาพแวดล้อมทั้งในโลกแห่งความเป็นจริงและเสมือนโดยใช้เทคโนโลยีการสัมผัสและสร้างภาพยุคใหม่ 
Mixed Reality ช่วยให้คุณเห็นและสัมผัสกับโลกรอบตัวคุณแม้ในขณะที่โต้ตอบกับสภาพแวดล้อมเสมือนด้วยมือของคุณเองโดยที่ไม่ต้องถอดแว่น 
เทคโนโลยีนี้ช่วยให้สามารถวางเท้า (หรือมือ) ข้างหนึ่งไว้ในโลกแห่งความเป็นจริง และวางอีกข้างหนึ่งไว้ในโลกเสมือน เป็นการทลายแนวคิดพื้นฐานระหว่างความจริงและจินตนาการที่ให้ประสบการณ์ที่สามารถเปลี่ยนวิธีที่คุณเล่นเกมและทำงานในยุคปัจจุบัน
การใช้เทคโนโลยี Virtual Reality
การใช้งาน Virtual Reality, Augmented Reality และ Mixed Reality นั้นกำลังขยายเป็นวงกว้าง ตั้งแต่การเล่นเกม ชมภาพยนตร์ ไปจนถึงการแพทย์
การแพทย์—สำหรับการฝึกอบรม เช่น การจำลองการผ่าตัด
ภาพยนตร์และทีวี—สำหรับภาพยนตร์และรายการโทรทัศน์เพื่อสร้างประสบการณ์ที่ไม่เหมือนใคร
การเดินทางเสมือน—สำหรับการเดินทางเสมือนเพื่อชมพิพิธภัณฑ์ศิลปะหรือดาวดวงอื่นได้จากบ้าน
กีฬามืออาชีพ—สำหรับโปรแกรมฝึกฝนอย่างเช่น STRIVR สำหรับช่วยนักกีฬามืออาชีพและมือสมัครเล่น
การเล่นเกม—เล่นเกมที่มีมากกว่า 1,000 เกมแล้วในปัจจุบัน ตั้งแต่เกมยิงมุมมองบุคคลที่หนึ่ง เกมวางแผน ไปจนถึงเกมผจญภัยสวมบทบาท
สิ่งที่คุณต้องการ : แว่น
มีแว่น VR ในตลาดมากมายซึ่งมีระดับความสามารถและราคาแตกต่างกัน 
ตั้งแต่อุปกรณ์ระดับเริ่มต้นอย่าง Google Cardboard* ที่ใช้โทรศัพท์มือถือเป็นหน้าจอ ไปจนถึงอุปกรณ์ที่ใช้งานพีซีอย่าง HTC Vive* หรือ Oculus Rift* ที่ให้สภาพแวดล้อม VR ระดับพรีเมี่ยมสมจริง
Microsoft has recently announced their Windows* 10 Mixed Reality platform that initially uses fully immersive headsets offered by Acer, Asus, Dell, HP, Lenovo, and Samsung.
แว่น AR ก็มีวางจำหน่ายในท้องตลาดบ้างแล้วในปัจจุบัน โดยมีข่าวลือว่าจะมีเพิ่มเติมอีกในอนาคต
Microsoft Hololens*, Google Glass* และ Meta 2* เป็นตัวอย่างที่ดีบางส่วน
อุปกรณ์ HMD ที่เชื่อมต่อกับพีซีทุกรุ่นต่างมีความต้องการระบบแตกต่างกัน ดังนั้นก่อนที่คุณจะซื้อแว่น Virtual Reality ใหม่ โปรดตรวจสอบกับผู้จำหน่าย HMD สำหรับความต้องการของระบบขั้นต่ำและที่แนะนำก่อน
สิ่งที่คุณต้องการ : คอมพิวเตอร์
หากคุณกำลังมองหาคอมพิวเตอร์ใหม่และสนใจเรื่อง VR คุณจะต้องใช้เครื่องที่สามารถรองรับงานหนักได้
หากพูดถึงคอมพิวเตอร์เดสก์ท็อปหรือแล็ปท็อประดับไฮเอนด์สำหรับ Virtual Reality (และงานขั้นสูงอื่นๆ เช่นการเล่นเกมหรือการตัดต่อวิดีโอ) CPU, GPU และหน่วยความจำนั้นเป็นส่วนประกอบที่สำคัญที่สุด
หากไม่มีส่วนประกอบประสิทธิภาพสูงเหล่านี้ที่ทำงานร่วมกัน คุณก็อาจจะได้รับประสบการณ์ที่ค่อนข้างไม่น่าพึงพอใจ
ระบบอันทรงพลังจะช่วยให้คุณมั่นใจว่าคุณจะสนุกเมื่อก้มเงย ยืนขึ้น หรือเดินไปรอบๆ
VR ที่หน่วงทำให้โลกเสมือนไม่สามารถตอบสนองได้อย่างที่คุณคาดคิด ซึ่งนอกจากจะทำให้ผิดหวังแล้ว ยังเพิ่มโอกาสเกิดอาการคลื่นไส้อาเจียนอีกด้วย
โปรเซสเซอร์ระดับไฮเอนด์จะช่วยในเรื่องการติดตามตำแหน่งและควบคุมความสมจริงของสภาพแวดล้อมเสมือน เพื่อให้คุณสามารถเพลิดเพลินไปกับประสบการณ์อันน่าตื่นตาในสภาพแวดล้อมที่มีความเที่ยงตรงสูงมากยิ่งขึ้น 
เพื่อให้ได้ประสบการณ์ VR ที่ยอดเยี่ยม ลองพิจารณาใช้โปรเซสเซอร์ Intel Core™ i7 เจนเนอเรชั่นใหม่ล่าสุด
ขอแนะนำให้มีหน่วยประมวลผลกราฟิก (GPU) แยกต่างหาก หรือถ้าในกรณีที่ใช้ Oculus Rift*, HTC Vive* และ Windows Mixed Reality Ultra* ระบบจะจำเป็นต้องมี GPU แยกต่างหาก
GPU นั้นจำเป็นสำหรับการสร้างภาพความละเอียดสูงที่สมจริงที่จำเป็นสำหรับ VR
Oculus, HTC และ Microsoft ต่างมีเครื่องมือตรวจโปรไฟล์ที่คุณสามารถดาวน์โหลดจากเว็บไซต์ของผลิตภัณฑ์สำหรับรันพีซีของคุณเพื่อดูว่าพีซีผ่านข้อกำหนดขั้นต่ำสำหรับแว่น VR หรือไม่
เลือกประสบการณ์ของคุณ
เทคโนโลยีและผลิตภัณฑ์ VR และ AR ใหม่ๆ ต่างออกสู่ตลาดอยู่เสมอ ทำให้ผู้คนสามารถเข้าถึงสภาพแวดล้อมใหม่นี้ได้มากยิ่งขึ้น
ไม่ว่าจะ VR, AR หรือ MR คุณก็เป็นผู้เลือกความเป็นจริงแบบใหม่นี้ได้ด้วยตัวคุณเอง 
ปล่อยให้จินตนาการของคุณโลดแล่น และเตรียมลองอุปกรณ์ใหม่ๆ เพื่อเสริมประสบการณ์ของคุณ
คำศัพท์เกี่ยวกับ VR ที่ควรทราบ
อ่านตารางนี้เพื่อเรียนรู้เพิ่มเติมเกี่ยวกับคำศัพท์ต่างๆ และความหมายที่เกี่ยวกับ VR
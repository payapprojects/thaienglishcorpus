ทำงานและเล่นในความละเอียดสูงด้วยกราฟิก UHD Intel®, กราฟิก Iris® และกราฟิก Iris® Plus
รับชมวิดีโอระดับ 4K Ultra HD (UHD) อันน่าตื่นตาตื่นใจได้มากถึง 3 จอ ตัดต่อภาพถ่ายและวิดีโออย่างมืออาชีพ และเพลิดเพลินกับเกม 3D ที่ลื่นไหลและสมจริง ทั้งหมดนี้ด้วยพลังขับเคลื่อนของโปรเซสเซอร์ Intel® Core™
Intel® Graphics Technology นำภาพอันน่าตื่นตาตื่นใจมาสู่อุปกรณ์พกพาขนาดบางและเบา เช่น แล็ปท็อป, 2-in-1 และคอมพิวเตอร์เดสก์ท็อป
กราฟิกสำหรับผู้คนนับพันล้าน
นี่คือ Odyssey : มหากาพย์การเดินทางของกราฟิกจาก Intel ในการนิยามยุคใหม่ของการประมวลผลภาพ 
เรากำลังพัฒนาสถาปัตยกรรมกราฟิกใหม่ที่ปฏิวัติวงการซึ่งจะยกระดับอย่างทวีคูณจากโน้ตบุ๊กไปสู่ศูนย์ข้อมูล
ความมุ่งมั่นนี้ต้องการความเป็นเลิศทางวิศวกรรมและแนวทางที่กล้าหาญ รวมถึงความต้องการที่จะมีส่วนร่วมเพิ่มขึ้นและการรับฟังชุมชนผู้ใช้เทคโนโลยีที่จริงจังจากทั่วโลกเพื่อให้เรามุ่งหน้าไปในทิศทางที่ถูกต้อง
มาร่วมนิยามประสบการณ์ในการรับชมที่ดียิ่งขึ้นสำหรับผู้คนนับพันล้านกับเรา
ปรับจูนเกมอย่างตรงจุด
วิศวกรของเราทดสอบเกมล่าสุดอย่างถี่ถ้วนเพื่อตั้งค่าเกมที่ปรับแต่งมาสำหรับระบบกราฟิกของ Intel โดยเฉพาะ
ดาวน์โหลดไดรเวอร์เปิดทำงานรุ่นล่าสุดและไปที่ gameplay.intel.com เพื่อรับการตั้งค่าที่แนะนำ
ศูนย์ควบคุมกราฟิก Intel® ของเราสร้างขึ้นเพื่อให้มีความเป็นมิตรต่อผู้ใช้และมีภาพลักษณ์ที่น่าตื่นตาตื่นใจ ทำให้คุณเข้าใจและตั้งค่าเกมโปรดของคุณได้อย่างละเอียดรวมทั้งปรับแต่งการตั้งค่าสีและกำหนดค่าแสดงผลได้อย่างง่ายดายอีกด้วย
พร้อมใช้งานสำหรับโปรเซสเซอร์ Intel® Core™ เจนเนอเรชั่น 6 หรือใหม่กว่า
สีสันสมจริง
การรับชมเนื้อหาด้วย Intel® Graphics Technology จะเปลี่ยนโลกทัศน์ของคุณตลอดไป
รับชมวิดีโอ 4K UHD อันน่าตื่นตาตื่นใจ เล่นเกมอย่างสนุกสนาน และเพลิดเพลินกับ 4 มุมมองของเหตุการณ์หนึ่งๆ ด้วยความสามารถการแสดงผลหลายจอภาพ
คุณจะไม่อยากรับชมอะไรด้วยความละเอียดต่ำกว่านี้อีกเลย
Iris® Graphics ขับเคลื่อนประสบการณ์อันเยี่ยมยอด
กราฟิก Iris® และกราฟิก Iris® Plus จะช่วยให้คุณทำงานได้อย่างชาญฉลาดยิ่งขึ้น เล่นได้สนุกยิ่งขึ้น และมองเห็นโลกด้วยความละเอียดสูง โปรเซสเซอร์ Intel® Core™ อันทรงพลังพร้อมการแปลงสื่อที่ได้รับการปรับปรุง และอัตราเฟรมที่รวดเร็วที่ให้ประสิทธิภาพการแสดงผลที่สมบูรณ์แบบทุกครั้งไป
ประสิทธิภาพอันน่าเหลือเชื่อ
พบกับประสิทธิภาพการทำงานอันเหลือเชื่อด้วยโปรเซสเซอร์ Intel® Core™ ที่ใช้กราฟิก Iris® และกราฟิก Iris® Plus ซึ่งให้ประสิทธิภาพที่ดีกว่าโปรเซสเซอร์โมบายล์ที่ไม่มีกราฟิก Iris® ถึง 12% 
สัมผัสการเล่นเกมอันน่าตื่นตาตื่นใจในความละเอียดสูงถึง 1080p และเพลิดเพลินกับประสิทธิภาพด้านกราฟิกที่คุณต้องการสำหรับการตัดต่อวิดีโอและภาพถ่ายอันราบรื่น 
ไม่ว่าคุณจะเป็นผู้สร้างสื่อหรือนักเล่นเกม ประสบการณ์อันน่าตื่นตาตื่นใจรอคุณอยู่
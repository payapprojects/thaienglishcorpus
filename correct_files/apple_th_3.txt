ดาวน์โหลดบทเรียนจากศิลปินในส่วนหัดเล่นดนตรีของ GarageBand ซ้ำอีกครั้ง
ดูวิธีดาวน์โหลดบทเรียนจากศิลปินในส่วนหัดเล่นดนตรีที่เคยซื้อไว้ซ้ำอีกครั้ง หรือดาวน์โหลดต่อจากเดิม
หากคุณเริ่มดาวน์โหลดบทเรียนจากศิลปินในส่วนหัดเล่นดนตรีแล้ว แต่การดาวน์โหลดหยุดชะงักหรือไม่สมบูรณ์ คุณสามารถกลับมาดาวน์โหลดต่อได้จากร้านบทเรียนใน GarageBand 
นอกจากนี้ คุณยังสามารถดาวน์โหลดบทเรียนจากศิลปินที่เคยดาวน์โหลดไปแล้วได้จาก Apple Store (แต่ไม่สามารถดาวน์โหลดจากร้านบทเรียนใน GarageBand ได้)
ดาวน์โหลดบทเรียนจากศิลปินในส่วนหัดเล่นดนตรีต่อจากเดิม
ตรวจสอบการเชื่อมต่อเครือข่าย 
การเชื่อมต่อเครือข่ายของคุณต้องเปิดใช้งาน จึงจะสามารถดาวน์โหลดได้โดยสมบูรณ์
ออกแล้วเปิด GarageBand ใหม่ 
หากปิด GarageBand แล้ว ให้คลิกไอคอนเพื่อเปิด 
คุณจะเห็นข้อความแจ้งว่าแอพจะดาวน์โหลดต่อจากเดิม
หาก GarageBand เปิดอยู่ แต่ตัวเลือกโปรเจ็กต์ไม่แสดงขึ้น ให้เลือกไฟล์ > ใหม่ เพื่อเปิด
ในตัวเลือกโปรเจ็กต์ ให้คลิก "เรียนฝึกหัดเล่น" แล้วคลิกลูกศรที่มุมขวาล่างเพื่อดาวน์โหลดต่อ
หากคุณยังคงไม่สามารถดาวน์โหลดจนเสร็จสมบูรณ์ได้ ให้ไปที่ส่วน GarageBand และหัดเล่นดนตรีในหน้าซอฟต์แวร์ของ Apple เพื่อดูข้อมูลและคำแนะนำเกี่ยวกับวิธีดาวน์โหลดบทเรียนของคุณซ้ำอีกครั้ง
ดาวน์โหลดบทเรียนจากศิลปินในส่วนหัดเล่นดนตรีที่ซื้อไว้อีกครั้งในภายหลัง
เข้าสู่ระบบบัญชี Apple Store และดูประวัติการสั่งซื้อของคุณ
คลิกบทเรียนใดๆ เพื่อดาวน์โหลดอีกครั้ง
ติดต่อฝ่ายบริการช่วยเหลือของ Apple
หากคุณพบปัญหาในการซื้อบทเรียนจากศิลปินในส่วนหัดเล่นดนตรี ให้ติดต่อฝ่ายบริการช่วยเหลือของ Apple 
หากคุณพบปัญหาในการดาวน์โหลดบทเรียนจากศิลปินในส่วนหัดเล่นดนตรีจากประวัติการสั่งซื้อของ Apple Store ให้ดูบริการช่วยเหลือด้านการซื้อซอฟต์แวร์ของ Apple
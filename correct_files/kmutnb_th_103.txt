การดูดซับสีย้อมเมททิลีนบลูโดยเกล็ดไคโตซาน: สมดุลและการประยุกต์ใช้สำหรับโรงงานอุตสาหกรรม
งานวิจัยนี้ได้ศึกษาสมดุลการดูดซับสีย้อมเมททิลีนบลูโดยเกล็ดไคโตซานในกระบวนการดูดซับแบบทีละเท โดยใช้แบบจำลองแลงเมียร์ ฟรุนดิช และดูบินิน-ราดาร์โชวิชไอโซเทอม 
ศึกษาผลความเข้มข้นเริ่มต้นในช่วง 24.4–110.2 มิลลิกรัมต่อลิตร 
พบว่าความสามารถในการดูดซับมีแนวโน้มเพิ่มสูงขึ้น 
เมื่อเพิ่มความเข้มข้นเริ่มต้นของสีย้อมเมททิลีนบลู พลังงานที่ใช้ในการดูดซับคำนวณได้จากค่าคงที่ดูบินิน-ราดาร์โชวิช 
นอกจากนั้นได้ศึกษาความสามารถในการดูดซับที่สภาวะสมดุลจากแลงเมียร์ไอโซเทอม และเส้นดำเนินการ ซึ่งสามารถนำไปประยุกต์ใช้กับโรงงานอุตสาหกรรมได้เป็นอย่างดี 
ที่อัตราการไหล 1 ลูกบาศก์เมตรต่อชั่วโมง สีย้อมเมททิลีนบลูที่สามารถกำจัดได้ และปริมาณเกล็ดไคโตซานที่ใช้มีค่าเท่ากับ 7.2 กรัมต่อชั่วโมงและ 2.0 กิโลกรัมต่อชั่วโมง ตามลำดับ
ดูว่าเพื่อนของคุณกำลังฟังอะไรอยู่บ้างใน Apple Music
คุณสามารถใช้ Apple Music แชร์สิ่งที่คุณกำลังฟังให้กับเพื่อนๆ และดูว่าเพื่อนๆ ของคุณกำลังฟังอะไรกันอยู่
การตั้งค่า
โปรไฟล์
ค้นหาและติดตาม
เพื่อน
ดูว่าเพื่อน ๆ
กำลังฟังอะไรกัน
ควบคุม
สิ่งที่คุณแชร์
หยุด
การแชร์
รายงาน
ข้อกังวล
หากต้องการเริ่มการแชร์ ให้ตั้งค่าโปรไฟล์
ทำตามขั้นตอนต่อไปนี้สำหรับอุปกรณ์ของคุณ
บน iPhone, iPad, iPod touch หรืออุปกรณ์ Android ของคุณ
เปิดแอพเพลง แล้วแตะ "สำหรับคุณ" ที่ด้านล่างของหน้าจอ
ที่มุมบนขวาของหน้าจอ ให้แตะรูปภาพของคุณ
แตะ "ดูว่าเพื่อนๆ กำลังฟังอะไรอยู่"
ทำตามคำแนะนำบนหน้าจอเพื่อสร้างชื่อผู้ใช้ ค้นหาและติดตามเพื่อน แชร์เพลย์ลิสต์ และอื่นๆ
แตะเสร็จสิ้น
เพลย์ลิสต์และเพลงที่คุณกำลังฟังที่แชร์จะปรากฏบนหน้าโปรไฟล์ของคุณ
บน Mac หรือ PC
บน Mac ให้เปิดแอพเพลง 
บน PC ให้เปิด iTunes สำหรับ Windows
ในแถบด้านข้าง ให้คลิก "สำหรับคุณ"
ที่มุมบนขวาของหน้าจอ ให้คลิกรูปภาพของคุณ
ในหน้าต่างที่ปรากฏขึ้น ให้คลิกเริ่มต้นใช้งาน
ทำตามคำแนะนำบนหน้าจอเพื่อสร้างชื่อผู้ใช้ ค้นหาและติดตามเพื่อน แชร์เพลย์ลิสต์ และอื่นๆ
คลิกเสร็จสิ้น
เพลย์ลิสต์และเพลงที่คุณกำลังฟังที่แชร์จะปรากฏบนหน้าโปรไฟล์ของคุณ
ค้นหาและติดตามเพื่อน
ไปที่ "สำหรับคุณ"
บน iPhone, iPad, iPod touch หรืออุปกรณ์ Android ให้แตะรูปภาพของคุณที่มุมบนขวา แล้วแตะดูโปรไฟล์ 
บน Mac หรือ PC ให้คลิกรูปภาพของคุณที่มุมบนขวา
เลื่อนไปที่ด้านล่างของโปรไฟล์ของคุณ
แตะติดตามเพื่อน หรือคลิกค้นหาเพื่อนเพิ่มเติม
จากที่นี่ คุณสามารถติดตามเพื่อนในรายชื่อผู้ติดต่อ ค้นหาเพื่อนที่ใช้ Apple Music และอีกมากมาย 
คุณยังสามารถแตะหรือคลิก "เชิญ" เพื่อให้คนอื่นติดตามโปรไฟล์ของคุณได้ด้วย
หากต้องการเลิกติดตามใครบางคนหรือบล็อกผู้ติดตาม ให้แตะหรือคลิกบุคคล แตะหรือคลิกปุ่มเพิ่มเติม  จากนั้นเลือกเลิกติดตามหรือบล็อก
บัญชีของเด็กที่เป็นส่วนหนึ่งของการแชร์กันในครอบครัวจะไม่สามารถใช้การแชร์เพลงกับเพื่อนได้
ดูว่าเพื่อนๆ ของคุณกำลังฟังอะไร
ไปที่ "สำหรับคุณ" แล้วเลื่อนลงไปที่ "เพื่อนๆ กำลังฟัง" 
หากต้องการเล่นเพลงที่เพื่อนๆ กำลังฟังอยู่ เพียงแค่แตะหรือคลิกที่เพลงของเพื่อนๆ
หากต้องการฟังเพลงที่เพื่อนๆ กำลังฟังอยู่แบบมิกซ์ ให้แตะมิกซ์ของเพื่อน
หากต้องการดูหน้าโปรไฟล์ของเพื่อนคนหนึ่งโดยเฉพาะ ให้ไปที่โปรไฟล์ของคุณ จากนั้นแตะหรือคลิกรูปภาพของพวกเขาภายใต้ "ผู้ติดตาม" หรือ "กำลังติดตาม" 
จากที่นี่ คุณสามารถดูเพลย์ลิสต์ที่เพื่อนแชร์และสิ่งที่เพื่อนฟังเมื่อไม่นานมานี้ได้
หากคุณไม่เห็นมิกซ์ของเพื่อน คุณอาจต้องติดตามคนอื่นเพิ่มเติม
ควบคุมสิ่งที่คุณแชร์
ไปที่ "สำหรับคุณ"
บน iPhone, iPad, iPod touch หรืออุปกรณ์ Android ให้แตะรูปภาพของคุณที่มุมบนขวา แล้วแตะดูโปรไฟล์ 
บน Mac หรือ PC ให้คลิกรูปภาพของคุณที่มุมบนขวา
บนหน้าโปรไฟล์ของคุณ ให้แตะหรือคลิกแก้ไข จากที่นี่ คุณสามารถทำสิ่งเหล่านี้ได้
เลือกผู้ที่สามารถเห็นสิ่งที่คุณกำลังฟังอยู่
ซ่อนสิ่งที่คุณกำลังฟัง และทำให้เพลย์ลิสต์เป็นส่วนตัว
ซ่อนเพลงที่คุณกำลังฟังอยู่
บนหน้าโปรไฟล์ของคุณ ให้ดูภายใต้ "กำลังฟัง" ค้นหาเพลงที่คุณต้องการซ่อน แล้วทำตามขั้นตอนด้านล่างสำหรับอุปกรณ์ของคุณ
บน iPhone, iPad, iPod touch หรืออุปกรณ์ Android ให้กดที่อัลบั้มค้างไว้ แล้วแตะ "ซ่อนจากโปรไฟล์"
บน Mac หรือ PC ให้กด Control ค้างไว้แล้วคลิกหรือคลิกขวาที่อัลบั้ม แล้วเลือก "ซ่อนจากกำลังฟัง"
ทำให้เพลย์ลิสต์เป็นแบบส่วนตัว
บน iPhone, iPad, iPod touch หรืออุปกรณ์ Android ให้ไปที่ คลัง > เพลย์ลิสต์ แล้วแตะเพลย์ลิสต์เพื่อเปิด 
ที่มุมขวาบน ให้แตะแก้ไข แล้วปิด "แสดงบนโปรไฟล์ของฉันและในการค้นหา"
บน Mac หรือ PC ให้ไปที่แถบด้านข้างแล้วคลิกเพลย์ลิสต์เพื่อเปิด 
ใต้ชื่อเพลย์ลิสต์ ดูว่ามีเครื่องหมายถูกถัดจาก "เผยแพร่" บนโปรไฟล์และในการค้นหาหรือไม่ 
หากมี ให้ยกเลิกการเลือกเพื่อทำให้เพลย์ลิสต์เป็นแบบส่วนตัว
หยุดการแชร์
หากคุณทำให้กิจกรรมและเพลย์ลิสต์ของคุณเป็นส่วนตัว รูปภาพโปรไฟล์และชื่อผู้ใช้ของคุณจะยังคงปรากฏในการค้นหา 
หากต้องการลบตัวเองออกโดยสมบูรณ์ ให้ลบโปรไฟล์ Apple Music ของคุณ โดยทำตามนี้
บน iPhone, iPad หรือ iPod touch หรืออุปกรณ์ Android ให้ไปที่ "สำหรับคุณ" แตะรูปภาพและชื่อของคุณ จากนั้นแตะแก้ไข 
เลื่อนลงไปที่ด้านล่างหน้าจอแล้วแตะ "ลบโปรไฟล์"
บน Mac หรือ PC ให้ไปที่ "สำหรับคุณ" คลิกรูปภาพของคุณ จากนั้นคลิกแก้ไข 
ใต้ชื่อผู้ใช้ของคุณ ให้คลิกลบโปรไฟล์
เมื่อคุณลบโปรไฟล์ ชื่อผู้ใช้และกิจกรรมเพลงทั้งหมดของคุณถูกล้างออกจาก Apple Music แต่จะไม่กระทบกับการสมัครสมาชิก Apple Music ของคุณ 
หากคุณแชร์เพลย์ลิสต์กับเพื่อนและเพื่อนบันทึกเพลย์ลิสต์ไว้ที่อุปกรณ์ของพวกเขา เพลย์ลิสต์เหล่านั้นจะหายไป 
คลังและเพลย์ลิสต์ของคุณจะไม่เปลี่ยนแปลง
รายงานข้อกังวล
หากคุณพบเนื้อหาที่ไม่เหมาะสมบนโปรไฟล์ของผู้ใช้หรือในเพลย์ลิสต์ที่ผู้ใช้สร้างขึ้น 
คุณสามารถรายงานต่อ Apple แล้วเราจะตรวจสอบปัญหานี้ คุณสามารถรายงานข้อกังวลที่มีต่อคอนเทนต์ใดๆ ที่ผู้ใช้ Apple Music อัพโหลดหรือแชร์ได้ 
สิ่งที่คุณสามารถรายงานได้รวมถึงสิ่งต่างๆ ต่อไปนี้
ชื่อเพลย์ลิสต์
รูปภาพเพลย์ลิสต์
คำอธิบายเพลย์ลิสต์
ชื่อผู้ใช้
รูปภาพผู้ใช้
ชื่อผู้ใช้ (ตัวอย่างเช่น @johnappleseed)
หากต้องการรายงานชื่อหรือรูปภาพที่ไม่เหมาะสม ให้ทำดังนี้
ไปที่หน้าของผู้ใช้ หรือหน้าของเพลย์ลิสต์
บน iPhone, iPad, iPod touch, Mac หรือ PC ให้แตะหรือคลิกปุ่มเพิ่มเติม  
บนอุปกรณ์ Android ให้แตะ 
เลือกรายงานข้อกังวล
ดูเพิ่มเติม
ดูวิธีใช้คุณสมบัติอื่นๆ ของ Apple Music
ดูวิธีสร้างเพลย์ลิสต์ที่คุณสามารถแชร์กับผู้อื่นได้โดยไม่ต้องแชร์ประวัติการฟังของคุณ
การแชร์เพลงกับเพื่อนไม่สามารถใช้ได้ในรัสเซีย จีนแผ่นดินใหญ่ และตุรกี
วิทยานิพนธ์นี้เป็นการศึกษาเพื่อค้นหาคำในภาษาอังกฤษที่นักศึกษาไทยใช้ อย่างไม่เหมาะสม โดยการเปรียบเทียบระหว่างงานเขียนของนักศึกษาและงานเขียน ของเจ้าของภาษาในหัวข้อเดียวกัน และมีความเหมาะสมที่จะนำมาเปรียบเทียบได้ 
งานวิจัยชิ้นนี้ยังได้ศึกษาเกี่ยวกับกลยุทธ์ในการเขียนของนักศึกษาซึ่งอาจจะมี อิทธิพลต่อการเลือกคำที่จะนำมาใชในงานเขียนภาษาอังกฤษ และได้ศึกษาถึงเหตุผลที่ นักศึกษาเลือกใช้คำที่พบว่าไม่เหมาะสมดังกล่าวด้วย 
กลุ่มนักศึกษาในการวิจัยนี้เป็นนักศึกษาคณะวิศวกรรมศาสตร์ชั้นปีที่ 1 ของมหาวิทยาลัยเทคโนโลยีพระจอมเกล้าธนบุรี 
โดยเบื้องต้นได้ศึกษางานเขียนของ นักศึกษาทั้งหมด 38 คน 
โดยนักศึกษาแต่ละคนจะต้องเขียนเรียงความ 3 หัวข้อตาม ที่กำหนด 
และเรียงความดังกล่าวจะถูกเก็บรวบรวมไว้เป็น คลังข้อความของนักศึกษา 1,2 และ 3 ตามลำดับ ทั้งนี้เพื่อที่จะนำไปทำการเปรียนเทียบกับงานเขียนของเจ้าของภาษาในหัวข้อ เดียวกันที่เก็บรวบรวมไว้จากอินเตอร์เนตเป็น คลังข้อความของเจ้าของภาษา 1,2 and 3 เพื่อศึกษาคำที่นักศึกษาใช้อย่างไม่เหมาะสมต่อไป 
จากนั้นได้มีการ สัมภาษณ์นักศึกษาเพื่อทราบถึงกลยุทธ์ที่ใช้ในการเขียนและเหตุผลที่เลือกใช้คำ ที่พบว่าไม่เหมาะสม 
โดยในแต่ละหัวข้อจะเลือกนักศึกษาเพื่อทำการสัมภาษณ์ 10 คน จากผลของงานวิจัยนี้พบว่ามีคำทั้งหมด 29 คำจากงานเขียนทั้ง 3 หัวข้อที่นักศึกษาไทยใช้อย่างไม่เหมาะสม 
นอกจากนั้นยังได้ทราบถึงสาเหตุที่นักศึกษาเลือกใช้คำเหล่านั้นและกลยุทธ์ที่นักศึกษาใช้อันมีผลต่อการเลือกใช้คำ ซึ่งผลการศึกษาเหล่านี้จะเป็นประโยชน์ต่อการนำไปประยุกต์ใช้ในการสอนภาษาอังกฤษในห้องเรียนต่อไป

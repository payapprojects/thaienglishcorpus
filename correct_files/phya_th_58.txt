จากสถิติพบว่าผู้ชายกว่า 152 ล้านคนทั่วโลกต้องเผชิญกับปัญหาเสื่อมสมรรถภาพทางเพศ 
 ซึ่งปัญหานี้มีที่มาจากหลายหลากสาเหตุ
 โดยปกติแล้วฮอร์โมนเพศชายจะเริ่มลดลงเมื่ออายุ 30 ปี และจะลดลงเรื่อยๆ กระทั่งเห็นชัดเมื่ออายุประมาณ 50 ปี
 ไม่ต้องรอให้ถึงวัยเกษียณ ก็อาจเผชิญปัญหานี้ได้
การเสื่อมสมรรถภาพทางเพศของผู้ชาย นอกจากเป็นเพราะความเสื่อมไปตามวัยของสังขารที่ร่วงโรยตามเวลา ยังอาจเกิดได้ เพียงแค่คุณมีปัจจัยเสี่ยงดังนี้
ทำงานหนัก พักผ่อนน้อย
ความเครียด ความวิตกกังวล
ดื่มเครื่องดื่มแอลกอฮอล์ สูบบุหรี่เป็นประจำ
ป่วยเป็นโรคเรื้อรัง เช่น เบาหวาน ความดันโลหิตสูง ไขมันในเลือดสูง โรคตับ โรคไตวาย โรคหัวใจ
ขาดการออกกำลังกายเป็นประจำ
กรรมพันธุ์
การรับประทานอาหารบางอย่างมากเกินไป เช่น ถั่วเหลือง หอยนางรม กาแฟ น้ำอัดลม อาหารกระป๋อง อาหารขยะ ผงชูรส สารให้ความหวานเทียม เป็นต้น
การรับประทานยาบางอย่าง เช่น ยานอนหลับ ยารักษาภาวะซึมเศร้า
การผ่าตัดต่อมลูกหมาก การบาดเจ็บที่ไขสันหลัง
การป่วยเป็นโรคมัลติเพิล สเคลอโรซีส (Multiple Sclerosis หรือ MS) เป็นโรคเรื้อรังของระบบประสาทส่วนกลาง ทำให้ร่างกายอ่อนแอลง
รู้อย่างนี้แล้ว การเลี่ยงพฤติกรรมเสี่ยงต่างๆ ย่อมลดโอกาสของการเสื่อมสมรรถภาพทางเพศไปได้มาก
แต่อีกสิ่งที่ไม่ควรมองข้ามคือการตรวจร่างกายกับแพทย์เป็นประจำ เพื่อลดปัญหาสุขภาพด้านอื่นๆ ด้วย
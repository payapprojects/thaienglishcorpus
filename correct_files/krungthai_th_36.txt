3เป้าหมายการเงินที่คนวัยทำงาน ไม่รู้ไม่ได้
คุณรู้หรือไม่ว่า.. สิ่งที่น่ากลัวที่สุดเมื่อเริ่มทำงานคืออะไร? 
งานหนักเหรอ 
(ไม่น่า!) 
เพื่อนร่วมงานไม่ดีหรอ
(ไม่ใช่!) 
หัวหน้าดุหรอ
 (ไม่แน่!)  แต่มันคือ ปัญหาด้านการเงิน ยังไงล่ะครับ
ตอนที่เราทุกคนเริ่มต้นทำงานหาเงินมาเลี้ยงตัวเองได้ สิ่งหนึ่งที่เรามักจะคิดถึงการใช้จ่ายเป็นอันดับแรก มีตั้งแต่ภาระต่างๆที่ต้องจ่ายตามความจำเป็นในการใช้ชีวิต 
หรือจ่ายอย่างละนิดละหน่อยเพื่อกระตุ้นกิเลสในการประกาศอิสรภาพ อย่างเช่นซื้อของรางวัลให้กับตัวเองก็ตาม
แต่เดี๋ยวก่อน!! สิ่งสำคัญอันดับแรกที่ไม่ควรพลาด นั่นก็คือ “การจัดการด้านการเงิน” ต่างหาก 
ลองคิดดูดีๆสิว่า ต่อให้เราทำงานนานขึ้น มีประสบการณ์และรายได้เพิ่มมากขึ้น สิ่งหนึ่งที่ตามมาจนหนักอกหนักใจ ก็คือภาระที่เราจะต้องใช้จ่ายอีกมากมาย 
ทั้งค่าใช้จ่ายต่างๆที่เพิ่มขึ้นไวยิ่งกว่าดอกเห็ด การดูแลคนในครอบครัว โดยเฉพาะพ่อแม่ ลูก หรือหลานๆ 
ไปจนถึงปัญหาสุขภาพที่เพิ่มขึ้นตามอายุไม่รู้จบ ฯลฯ
เพราะชีวิตไม่ใช่เรื่องเล่นๆ ทุกชีวิตจึงต้องการการวางแผนที่ดี 
และสิ่งที่คนวัยทำงานอย่างเราๆต้องวางแผนนั้น คือ เรื่องการเงินนี่แหละครับผม 
ยิ่งใครวางแผนได้เร็วเท่าไรยิ่งดี เพราะชีวิตนี้จะได้เตรียมความพร้อมไว้ล่วงหน้า เพื่อรับมือปัญหาที่ (อาจจะ) ตามมาได้อย่างง่ายและสบาย
ทีนี้ใครหลายคนคงสงสัยว่า แล้วสิ่งที่คนทำงานทั้งหลายต้องวางแผนมีอะไรบ้าง 
วันนี้เราเลยมีเคล็ดลับการวางแผนการเงิน 3 ข้อมาแบ่งปันให้ฟรีๆ สำหรับคนวัยทำงานต้องรู้! เรามาดูกันต่อเลยคร้าบ
1. เงินฉุกเฉิน ก่อนจะเอาเงินไปลงทุน ใช้จ่าย หรือก่อนจะไปขยับขยายอะไรให้ชีวิต 
อยากให้ลองถามตัวเองเบาๆสักนิดก่อนว่า “ถ้าตกงานวันนี้จะเอาเงินที่ไหนใช้ 
และจะหางานใหม่ได้ภายในกี่เดือน” 
นี่คือคำถามที่ตอกย้ำว่าคนทำงานอย่างเราๆ ต้องมีเงินฉุกเฉินไว้ ซึ่งแนะนำเลยว่าควรมีอย่างน้อย 3-6 เท่าของรายจ่ายต่อเดือน 
เพื่อให้มีชีวิตอยู่ต่อไปสบายๆแม้ว่าจะเจอเรื่องร้ายๆก็ตามที
ถ้าหากใครไม่มีเงินฉุกเฉิน ลองคิดต่อไปสักนิดว่าถ้าชีวิตมีปัญหา เราจะหาเงินจากไหนมาดี 
ถ้าคำตอบคือ “ต้องกู้เท่านั้น” บอกได้เลยว่าให้รีบเก็บเงินฉุกเฉินตั้งแต่วันนี้ เพราะชีวิตคุณกำลังอาจจะมีปัญหาโดยไม่รู้ตัว
2. เงินเกษียณ เรื่องการเงินอีกเรื่องที่คนวัยทำงานต้องไม่ลืมที่จะวางแผน นั่นคือเงินเกษียณยามที่เรากลายเป็นคนแก่ 
เอ้ย คนสูงอายุที่ไม่มีงานทำ เพราะคงไม่มีใครสามารถทำงานไปจนวันตายได้ 
(เพราะไม่มีใครจ้างนั่นเอง) ดังนั้นสิ่งที่เราต้องมีไว้ให้อุ่นใจในยามที่ไม่มีรายได้ นั่นคือเงินเกษียณที่จะช่วยไม่ให้เราชีวิตแย่ 
ยิ่งถ้าหากใครเป็นโสด ไม่มีลูกหลานดูแล (บางคนมีก็ไม่ดูแล TwT) นั่นแปลว่าเราต้องวางแผนเก็บเงินก้อนนี้ให้ไวเลยล่ะคร้าบผม
และช่วงอายุที่สามารถเก็บเงินเกษียณได้ดีและไวที่สุด คือช่วงเริ่มต้นการทำงานนั่นเอง 
ยิ่งเราเริ่มวางแผนเกษียณเร็วเท่าไร จำนวนเงินที่ต้องเก็บต่อเดือนยิ่งน้อยลงไปเท่านั้น 
ด้วยอานุภาพของผลตอบแทนและระยะเวลาของดอกเบี้ยทบต้น มันจะทำให้เรากลายเป็นคนที่ร่ำรวยได้ไวขึ้นอย่างไม่น่าเชื่อเลยทีเดียว
3. ทำประกัน การวางแผนข้อสุดท้ายมักจะเป็นสิ่งที่คนส่วนใหญ่มองข้าม นั่นคือการทำประกันเพื่อป้องกันความเสี่ยงที่จะเกิดขึ้นในชีวิต 
ซึ่งทุกๆวันนี้ก็มีแบบประกันหลากหลายให้เลือกใช้ตามความต้องการ 
สำหรับบางคนที่จ่ายค่าเบี้ยประกันได้น้อย อาจจะเลือกทำแบบคุ้มครองเพียงช่วงระยะเวลาแทนแบบออมทรัพย์เพื่อประหยัดภาษีที่ได้ทุนประกันต่ำกว่า 
เพื่อให้เราสบายใจว่า เราได้วางแผนไว้สำหรับคนข้างหลังไม่ให้พวกเขาลำบากหลังเราจากไป 
ซึ่งตรงนี้ก็มีมากมายให้เราเลือกพิจารณาตามความเหมาะสมของตัวเอง
เห็นไหมครับว่า คนทำงานอย่างเราๆนั้น ควรให้ความสำคัญกับการวางแผนการเงินเพื่อเตรียมพร้อมรับมือในทุกๆ ด้านของชีวิตเพราะเราไม่มีทางรู้เลยว่าจะมีอะไรเกิดขึ้นบ้างในอนาคตข้างหน้า
ก่อนที่เราจะลาจากกันไป สิ่งที่อยากจะย้ำไว้สำหรับคนทำงานทุกคนคือ 3 เรื่องการวางแผนการเงินนี้ เป็นสิ่งสำคัญที่เราทุกคนไม่รู้ไม่ได้ 
และถ้าหากได้รู้แล้วสิ่งสำคัญกว่านั้นคือการเริ่มต้นลงมือทำ เพื่อไม่ให้ชีวิตของเราต้องถูกดับฝันด้วยคำพูดสั้นๆว่า “ลืมวางแผน” กันเลยครับ
แบบประกันชีวิตที่แนะนำ
ประกันโรคร้ายแรง | iCare
นิยามใหม่กับแผนประกันโรคร้ายแรง
ที่ให้ความคุ้มครองเต็มเหนี่ยวถึง 100 อาการ ครอบคลุมทุกระยะโรคร้าย และให้คุณเคลมได้หลายครั้งรวมสูงสุดถึง 6 เท่าของจำนวนเงินเอาประกันภัย แถมยังมั่นใจได้ว่าความคุ้มครองของคุณจะไม่สูญหายแม้ยามเจ็บป่วยด้วยโรคร้ายแรง
สิทธิประโยชน์
คุ้มครอง 100 โรค ครอบคลุมทุกระยะ
จะเคลมหลายครั้งก็ยังไหว เพราะความคุ้มครองเราให้สูงสุดถึง 5 เท่า
เพิ่มความคุ้มครองอีก 10 โรคสำหรับสมาชิกตัวน้อย (รวมคุ้มครองสูงสุด 6 เท่าสำหรับเด็กอายุ 1 เดือน - 18 ปี)
product รายละเอียดเพิ่มเติม
product รายละเอียดเพิ่มเติม
ประกันคุ้มครองรายได้ | iProtect
เพราะความแน่นอนคือความไม่แน่นอน
และหากมีสิ่งไม่คาดฝันเกิดขึ้นกับคุณ ใครจะดูแล “คนข้างหลัง” ของคุณได้ดีเท่ากับสี่งที่คุณเตรียมไว้ให้พวกเขาเอง
สิทธิประโยชน์
ความคุ้มครองสูงสุดถึง 120 เท่าตั้งแต่วันแรกที่คุณจ่ายเบี้ย* (กรณีเพศหญิง อายุ 1 เดือน และเลือกชำระเบี้ยเป็นรายปีจนถึงอายุ 85 ปี)
ค่าเบี้ยสบายกระเป๋าเพียงหลักร้อยต่อเดือน*
เลือกจ่ายเบี้ยสั้นเป็น 5ปีหรือ10ปีก็ได้ หรือค่อยๆจ่ายถึงอายุ 85 ปีก็มีให้เลือก
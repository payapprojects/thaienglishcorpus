กรุงไทย-แอกซ่า เดินหน้าสร้างโอกาสให้คนไทยใช้ชีวิตตามปรารถนา
กรุงไทย-แอกซ่า ประกันชีวิต เดินหน้าสร้างโอกาสให้คนไทยใช้ชีวิตตามปรารถนา
บมจ. กรุงไทย-แอกซ่า ประกันชีวิต แถลงผลประกอบการประจำปี 2559 ด้วยยอดเบี้ยรับประกันรวม 55.8 พันล้านบาท และเบี้ยประกันชีวิตรับรายใหม่ จำนวน 14.9 พันล้านบาท
ด้านการลงทุน มียอดการลงทุนรวมที่ 192.7 พันล้านบาท ด้วยการลงทุนอย่างมีเสถียรภาพ โดยมีอัตราส่วนการลงทุนในหุ้นทุน ร้อยละ 6 พันธบัตร ร้อยละ 85 กองทุนอสังหาริมทรัพย์ ร้อยละ 4 ตราสารการเงินระยะสั้น ร้อยละ 1 และการลงทุนด้านอื่นๆ อีกร้อยละ 4 ซึ่งการลงทุนเหล่านี้ ได้ผลตอบแทนที่สอดคล้องกับการประมาณการของบริษัทฯ ในช่วงเวลาที่ดอกเบี้ยต่ำ และมีความท้าทายตลอดปีที่ผ่านมา
มร.เดวิด โครูนิช ประธานกรรมการบริหาร บมจ.กรุงไทย-แอกซ่า ประกันชีวิต กล่าวว่า “ในปีนี้ บริษัทฯ มีวิสัยทัศน์ที่จะมอบอำนาจให้ผู้อื่นเลือกรูปแบบชีวิตที่ตนเองปรารถนา พร้อมการมีลูกค้าเป็นศูนย์กลางในทุกๆ ด้านของการทำงาน 
ดังนั้น บริษัทฯ จึงได้วางแผนกลยุทธ์ “การมีลูกค้าเป็นศูนย์กลาง” ที่มุ่งเน้นการปรับปรุงดูแลลูกค้าแต่ละกลุ่มอย่างเข้าถึง และการบริหารแคมเปญที่จะนำไปสู่ความสามารถในการเพิ่มผลกำไร และเพิ่มระดับความพึงพอใจของลูกค้า 
นอกจากนี้ บริษัทฯ ยังได้เปิดตัวค่านิยมองค์กรใหม่ 4 ข้อ ได้แก่ “ลูกค้ามาที่หนึ่ง” “ยึดมั่นความถูกต้อง” “กล้าคิดกล้าทำ” และ “หัวใจเดียวกัน” ซึ่งเชื่อว่าจะช่วยสร้างวัฒนธรรมองค์กรที่ขับเคลื่อนโดยนวัตกรรม ความเสมอภาคเป็นอันหนึ่งอันเดียวกัน และความไว้วางใจ
ขณะเดียวกัน บริษัทฯ ยังคงมุ่งมั่นที่จะให้ความสำคัญต่อธุรกิจการให้ความคุ้มครองและสุขภาพ และมีการขยายและพัฒนาผลิตภัณฑ์ด้านการลงทุนเพิ่มขึ้น 
นอกจากนี้ ยังได้เปลี่ยนแปลงและพัฒนาขั้นตอนการปฏิบัติงานและการสื่อสารให้มีความเป็นดิจิทัลมากยิ่งขึ้นด้วย 
เรามั่นใจว่านวัตกรรมและความทันสมัยจะช่วยขับเคลื่อนธุรกิจในทุกๆ ด้าน ไม่เพียงเฉพาะการเปลี่ยนแปลงด้านงานพัฒนาผลิตภัณฑ์”
นอกจากนี้ บริษัทฯ จะรักษาความสามารถในการแข่งขัน และความเป็นผู้นำทางธุรกิจ ด้วยการทำงานเชิงรุกและดูแนวโน้มความต้องการของลูกค้า ผ่านงานด้านการเปลี่ยนแปลง (Transformation) และการทำงานแบบอะไจล์ (Agile Methodologies) 
เราเชื่อมั่นว่าคุณภาพของทรัพยากรบุคคลที่เรามี เป็นปัจจัยแห่งความสำเร็จ และกำลังสำคัญที่ทำให้เราได้เปรียบในการแข่งขัน 
ล่าสุด กรุงไทย-แอกซ่า ประกันชีวิต ได้แต่งตั้งให้ คุณภฤตยา สัจจศิลา ดำรงตำแหน่ง ประธานเจ้าหน้าที่บริหาร ฝ่ายบริหารงานลูกค้า รับผิดชอบการบริหารงานลูกค้า เพื่อขับเคลื่อนให้องค์กรสามารถสร้าง และเพิ่มมูลค่าทางธุรกิจและจะดูแลหน่วยงานหลัก 3 หน่วยงาน ได้แก่ การบริหารมูลค่า และประสบการณ์ลูกค้ากลยุทธ์ด้านการตลาดเชิงดิจิทัล และงานสื่อสารการตลาด และภาพลักษณ์องค์กร 
และเป็นหนึ่งในสมาชิกคณะกรรมการบริหารระดับสูงของบริษัทฯ
คุณปรมาศิริ มโนลม้าย ประธานเจ้าหน้าที่บริหารฝ่ายขาย กล่าวว่า ในปี 2559 บริษัทฯ มีเบี้ยประกันผ่านช่องทางการจัดจำหน่ายผ่านธนาคารจำนวน 6.4 พันล้านบาท ผ่านช่องทางตัวแทน 6.1 พันล้านบาท และช่องทางการจัดจำหน่ายผ่านธุรกิจองค์กร 227 ล้านบาท 
ในช่วงปีที่ผ่านมา บริษัทฯ ได้เริ่มการแนะนำและขายผลิตภัณฑ์บางตัวผ่านช่องทางออนไลน์ โดยเลือกกลุ่มสินค้าที่เข้าใจง่าย และให้ความสะดวกแก่ลูกค้า
เช่น ไอเจน (iGen) ไอไฟน์ (iFine) และ ไอโปรเทคเอส (iProtect S) 
ในปีนี้ บริษัทฯ มีแผนที่จะนำเสนอผลิตภัณฑ์ด้านสุขภาพ ความคุ้มครอง และผลิตภัณฑ์ด้านการลงทุน เพื่อตอบสนองความต้องการของลูกค้าได้มากขึ้น
เมื่อเดือนมกราคมที่ผ่านมา บริษัทฯ ได้แนะนำผลิตภัณฑ์ด้านสุขภาพตัวใหม่ออกสู่ตลาด ภายใต้ชื่อ “ไอเฮลท์ตี้” และล่าสุดได้นำเสนอ “ไออินเวสท์” ผลิตภัณฑ์ประกันชีวิตควบการลงทุน สำหรับลูกค้าที่มองหาแบบประกันชีวิตที่ตอบโจทย์ทางด้านการสร้างความมั่งคั่งในอนาคต และให้ความคุ้มครองที่คุ้มค่า 
นอกจากนี้ บริษัทฯ ยังมองเห็นโอกาสที่จะขยายผลิตภัณฑ์ไปยังตลาดลูกค้าเฉพาะกลุ่ม และมีแผนที่จะออกผลิตภัณฑ์ใหม่เพื่อเจาะตลาดในปีนี้อีกด้วย
สำหรับการพัฒนาบุคลากรฝ่ายจัดจำหน่ายนั้น ยังคงเป็นกลยุทธ์สำคัญที่จะทำให้บริษัทฯ ก้าวสู่ความสำเร็จ ทั้งนี้บริษัทฯ ได้ประกาศแต่งตั้งผู้บริหารระดับสูงของฝ่ายจัดจำหน่าย เพื่อสร้างความแข็งแกร่งและเป็นมืออาชีพ ดังนี้
• ดร. อุกฤษฎ์ ศรีดโรมนต์ ดำรงตำแหน่ง ประธานเจ้าหน้าที่บริหารฝ่ายตัวแทน (CAO) 
ตลอดระยะเวลา เกือบ 9 ปีที่ผ่านมา ดร.อุกฤษฏ์ ได้ทำงานอย่างใกล้ชิดกับทุกๆช่องทางการจัดจำหน่าย โดย ดร. อุกฤษฏ์ เคยดำรงตำแหน่งเป็น ประธานเจ้าหน้าที่บริหารฝ่ายฝึกอบรมและพัฒนาฝ่ายจัดจำหน่าย (CDTO)
• คุณพรศักดิ์ สุวรรณทรรภ ดำรงตำแหน่ง ประธานเจ้าหน้าที่บริหาร ฝ่ายฝึกอบรมและพัฒนาฝ่ายจัดจำหน่าย (CDTO) 
คุณพรศักด ิ์เป็นผู้มากประสบการณ์และมีความเข้าใจงานของฝ่ายขายซึ่งจะสามารถนำประสบการณ์และความรู้ที่มี มาใช้ในการพัฒนาฝ่ายขายทุกช่องทางให้มีประสิทธิภาพสูงสุด
ปัจจุบัน กรุงไทย-แอกซ่า มีสถาบันฝึกอบรมและพัฒนาช่องทางการจัดจำหน่าย หรือ กรุงไทย-แอกซ่า อะคาเดมี่ ทั้งหมด 5 แห่งทั่วประเทศ และยังมีแผนงานที่จะเปิดสถาบันฯ อีกหนึ่งแห่งที่จังหวัดพิษณุโลกในปีนี้ 
ด้วยจำนวนผู้ฝึกสอนมากกว่า 70 ท่าน ที่พร้อมจะถ่ายทอดหลักสูตรอย่างมืออาชีพและสร้างโอกาสในการพัฒนาตัวแทน ซึ่งสอดคล้องกับกลยุทธ์การพัฒนาบุคลากรนอกจากการสร้างทักษะและความชำนาญที่จำเป็นแล้ว 
บริษัทฯ ยังคำนึงถึงการเพิ่มประสิทธิภาพในการทำงาน ด้วยการสนับสนุนผ่านระบบดิจิทัล อาทิ ไอโปร (iPro) ไอโซเชียล (iSocial)และ ไอคอนเน็ค (iConnect) ซึ่งแอพพลิเคชั่นเหล่านี้ จะช่วยยกระดับความเป็นมืออาชีพ และความพึงพอใจให้แก่ลูกค้าของเรา
คุณภฤตยา สัจจศิลา ประธานเจ้าหน้าที่บริหาร ฝ่ายบริหารงานลูกค้า กล่าวว่า 
“วันนี้อยากจะแบ่งปันเรื่องราวดีๆ ที่สะท้อนถึงความสำเร็จของกรุงไทย-แอกซ่า ในปีที่ผ่านมา เริ่มจากความภาคภูมิใจอย่างสูงสุดที่กลุ่มแอกซ่า 
ได้รับการประกาศให้เป็น “แบรนด์ประกันที่มีมูลค่าสูงสุด อันดับ 1 ของโลกต่อเนื่อง 8 ปีซ้อน” และติดอันดับ Top3 แบรนด์ที่ให้บริการทางการเงินที่ดีที่สุด ด้านการสร้างความพึงพอใจให้กับลูกค้า หรือNet Promoter Score (NPS) กรุงไทย-แอกซ่า ได้รับการจัดอันดับให้เป็นแบรนด์ที่ได้รับความนิยมสูงสุดในกลุ่มธุรกิจเดียวกัน 
นอกจากนี้ บริษัทฯ ยังได้รับการจัดอันดับให้เป็นบริษัทอันดับ 1 ในเอเชีย และอันดับที่ 2 ของโลก ด้านความรับผิดชอบขององค์กร โดยกลุ่มแอกซ่า 
จากการประเมินโดยการใช้ดัชนีชี้วัดความยั่งยืนด้านความรับผิดชอบขององค์กร ของดาวน์โจนส์ ซึ่งให้ความสำคัญกับการสร้างคุณค่าแบบยั่งยืน 
ความสำเร็จเหล่านี้ สร้างความโดนเด่นให้กรุงไทย-แอกซ่า ด้านการสนับสนุนมนุษยชาติ สังคม และความยั่งยืนของชุมชนในภาพรวม มิใช่เพียงมุ่งเน้นประโยชน์และผลกำไรเป็นพื้นฐาน”
คุณเดวิด โครูนิช กล่าวเสริมว่า “เมื่อเดือนธันวาคม 2559 ที่ผ่านมา บริษัทฯ ได้รับคัดเลือกให้ได้รับรางวัล “องค์การที่มีแนวปฏิบัติดีเด่นด้านการจ้างงานคนพิการระดับสากล” จากองค์การสหประชาชาติ และวารสารด้านความหลากหลายแห่งสหรัฐอเมริกา ได้ยกย่องให้กรุงไทย-แอกซ่า เป็นหนึ่งใน 25 องค์กรทั่วโลกที่มีความโดดเด่นด้านการสนับสนุนความหลากหลาย เป็นปีที่สองติดต่อกัน นอกจากนี้ บริษัทฯ ยังได้รับรางวัล “บริษัทประกันชีวิตยอดเยี่ยมแห่งประเทศไทย” จากสถาบัน โกลบอล บิสซิเนส เอาท์ลุค กรุงลอนดอน 
สิ่งเหล่านี้สะท้อนความสำเร็จในการดำเนินธุรกิจในประเทศไทยที่เติบโต และพัฒนามาอย่างต่อเนื่อง จนครบรอบปีที่ 20ในปีนี้
 ผมคาดการณ์ว่าปี 2560 นี้จะเป็นอีกหนึ่งปีแห่งความท้าทาย สำหรับทุกกลุ่มธุรกิจ ไม่เฉพาะแค่กลุ่มธุรกิจประกัน 
 แต่ผมยังมั่นใจว่า ธุรกิจประกันจะยังคงมีโอกาสเติบโตอีกมาก ในประเทศไทย”
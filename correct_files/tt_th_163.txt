การวิจัยครั้งนี้มีวัตถุประสงค์เพื่อเปรียบเทียบผลสัมฤทธิ์ทางการเรียน เรื่องการ ปฏิบัติตนของผู้ป่วยโรคความดันโลหิตสูง ที่เรียนจากกระบวนการกลุ่มสัมพันธ์ระหว่างแบบ กำหนดวาระล่วงหน้ากับแบบไม่กำหนดวาระล่วงหน้า 
ประชากร คือผู้ป่วยโรคความดันโลหิตสูงที่มารับบริการในโรงพยาบาลสังกัดกระทรวง สาธารณสุขภาคตะวันออกเฉียงเหนือ 
กลุ่มตัวอย่างได้มาจากการสุ่มแบบเจาะจงผู้ป่วยโรคความดัน โลหิตสูงที่มารับบริการที่โรงพยาบาลขอนแก่น ระหว่างเดือนตุลาคม-พฤศจิกายน 2540 จำนวน 100 คน 
จำแนกเป็นกลุ่มที่เรียนจากกระบวนการกลุ่มสัมพันธ์แบบกำหนดวาระล่วงหน้า และกลุ่ม ที่เรียนจากระบวนการกลุ่มสัมพันธ์แบบไม่กำหนดวาระล่วงหน้า
เครื่องมือที่ใช้ในการเก็บ ข้อมูลเป็นแบบทดสอบวัดผลสัมฤทธิ์ทางการเรียน ที่นำมาทดสอบก่อนเรียนและหลังเรียน แล้ว
วิเคราะห์ข้อมูลโดยใช้ค่าสถิติที (t-test) 
ผลการวิจัยมีดังต่อไปนี้ 
1. ผลสัมฤทธิ์ทางการเรียนเรื่องการปฏิบัติตนของผู้ป่วยโรคความดันโลหิตสูงที่เรียน จากกระบวนการกลุ่มสัมพันธ์ระหว่างแบบกำหนดวาระล่วงหน้า กับแบบไม่กำหนดวาระล่วงหน้า ไม่แตกต่างกันอย่างมีนัยสำคัญทางสถิติที่ระดับ 0.5
2. ผลสัมฤทธิ์ทางการเรียนหลังเรียนเรื่องการปฏิบัติตนของผู้ป่วยโรคความดันโลหิตสูง ที่เรียนจากทั้งกระบวนการกลุ่มสัมพันธ์แบบกำหนดวาระล่วงหน้า และกระบวนการกลุ่มสัมพันธ์ แบบไม่กำหนดวาระล่วงหน้า ภายหลังการเรียน เพิ่มสูงขึ้นจากก่อนเรียนอย่างมีนัยสำคัญ ทางสถิติที่ระดับ 0.5
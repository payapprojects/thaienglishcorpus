ใช้ Mission Control บน Mac ของคุณ
Mission Control จะแสดงภาพมุมบนของหน้าต่างที่เปิดอยู่ พื้นที่เดสก์ท็อป แอพที่เปิดเต็มจอ และพื้นที่แบบ Split View ทั้งหมด ซึ่งช่วยให้คุณสลับไปมาระหว่างส่วนต่างๆ ได้ง่าย 
เปิด Mission Control
ใช้สามหรือสี่นิ้วปัดขึ้นบนแทร็คแพดหรือใช้สองนิ้วแตะสองครั้งที่พื้นผิวของ Magic Mouse
เปิดแอพ Mission Control ซึ่งอยู่ในโฟลเดอร์แอพพลิเคชั่น
กดปุ่ม Mission Control  บนคีย์บอร์ด Apple หรือ Touch Bar
เพิ่มพื้นที่หรือสลับระหว่างพื้นที่ต่างๆ
แถบ Spaces ที่ด้านบนของหน้าต่าง Mission Control จะแสดงรูปย่อของพื้นที่เดสก์ท็อปและหน้าต่างที่เปิดอยู่ในมุมมองแบบเต็มจอหรือ Split View
หากต้องการเพิ่มพื้นที่ ให้เลื่อนตัวชี้ไปที่แถบ Spaces จากนั้นคลิกปุ่มเพิ่ม  ที่ด้านขวา
หากคุณมีพื้นที่หลายส่วน คุณสามารถสลับระหว่างหน้าจอต่างๆ ด้วยการคลิกรูปย่อที่ด้านบนของหน้าต่าง Mission Control 
หรือใช้วิธีการต่อไปนี้ ถึงแม้ว่าคุณจะไม่ได้อยู่ในมุมมอง Mission Control ก็ตาม
ใช้สามหรือสี่นิ้วปัดขึ้นบนแทร็คแพด หรือใช้สองนิ้วปัดไปทางซ้ายหรือขวาบน Magic Mouse
กด Control พร้อมลูกศรขวา หรือกด Control พร้อมลูกศรซ้ายบนคีย์บอร์ด
ย้ายหน้าต่างไปยังพื้นที่อื่น
หากคุณมีพื้นที่มากกว่าหนึ่งพื้นที่ คุณสามารถย้ายหน้าต่างไปมาระหว่างพื้นที่ได้ 
เพียงแค่ลากหน้าต่างไปยังรูปย่อของพื้นที่เดสก์ท็อปที่ต้องการในแถบ Spaces
หากคุณลากหน้าต่างไปยังพื้นที่ว่างในแถบ Spaces หน้าต่างนั้นจะเปิดแบบเต็มหน้าจอในพื้นที่ใหม่
หากคุณลากหน้าต่างไปยังรูปย่อของแอพที่เปิดแบบเต็มหน้าจอ หน้าต่างนั้นจะเข้าไปรวมกับอีกหน้าต่างและแสดงในมุมองSplit View
ย้ายหรือลบพื้นที่
หากต้องการย้ายพื้นที่ ให้ลากพื้นที่นั้นไปทางซ้ายหรือขวาในแถบ Spaces
หากต้องการลบพื้นที่ ให้กดปุ่ม Option ค้างไว้ แล้วคลิกเครื่องหมาย x ที่อยู่ในวงกลมหรือลูกศรคู่ในวงกลม ถัดจากรูปย่อพื้นที่นั้นในแถบ Spaces 
แล้วหน้าต่างทั้งหมดในพื้นที่นั้นจะถูกย้ายไปยังพื้นที่เดสก์ท็อปแรกโดยอัตโนมัติ
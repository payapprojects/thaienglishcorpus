การบาดเจ็บของกระดูกสันหลัง (กระดูกสันหลังหัก)
กระดูกสันหลังหักแตกต่างจากกระดูกแขน-ขาหัก เนื่องจากบริเวณกระดูกสันหลังมีไขสันหลังและเส้นประสาทไขสันหลัง
การบาดเจ็บอาจจะเป็นได้ตั้งแต่การบาดเจ็บเล็กน้อยของเส้นเอ็น เยื่อหุ้มข้อต่อกระดูกสันหลัง จนถึงกระดูกแตกหัก ยุบ เคลื่อนหลุด และเกิดการบาดเจ็บของระบบประสาทจนเป็นอัมพาตได้
สาเหตุ
อาการ
การวินิจฉัย
แนวทางการรักษา
สาเหตุ
การบาดเจ็บของกระดูกสันหลังอาจเกิดได้จากหลายสาเหตุ เช่น อุบัติเหตุทางการจราจร (45%) ตกจากที่สูง (20%) บาดเจ็บจากการเล่นกีฬา (15%) พฤติกรรมความรุนแรง (15%) และสาเหตุอื่นๆ (5%)
นอกจากนี้ภาวะกระดูกพรุนและเนื้องอกของกระดูกสันหลังก็เป็นสาเหตุร่วมที่ทำให้เกิดกระดูกสันหลังหักได้
(80%) ในผู้ป่วยอายุ 18-25 ปี
ทั้งนี้เพศชายพบมากกว่าเพศหญิงประมาณ 4 เท่า
อาการ
อาการขึ้นอยู่กับความรุนแรงและตำแหน่งที่ได้รับบาดเจ็บ
อาจพบอาการปวดคอ หลัง หรือส่วนที่ได้รับบาดเจ็บ เหน็บชา กล้ามเนื้อเกร็งตัว อ่อนแรง 
สูญเสียการควบคุมการขับถ่าย ไปจนถึงอัมพาต ซึ่งบ่งบอกถึงการบาดเจ็บของระบบประสาทและไขสันหลัง
การวินิจฉัย
ในรายที่มีอุบัติเหตุรุนแรงและมีอาการดังที่กล่าวมาจะได้รับการป้องกันการบาดเจ็บเพิ่มเติมโดยการใส่อุปกรณ์พยุงกระดูกสันหลังและระวังการเคลื่อนย้าย
หลังจากได้รับการตรวจร่างกายโดยละเอียดแพทย์จะทำการสั่งตรวจวินิจฉัยที่เหมาะสมต่อไป เช่น เอกซเรย์ การตรวจ CT scan หรือ MRI 
โดยการตรวจ MRIมักส่งตรวจในกรณีที่สงสัยว่ามีการบาดเจ็บต่อระบบประสาทหรือไขสันหลัง
แนวทางการรักษา
การรักษาจะเริ่มต้นด้วยการให้ยาเพื่อลดความเจ็บปวดและป้องกันการบาดเจ็บเพิ่มขึ้นด้วยการตรึงกระดูกสันหลัง
อาจเป็นการใส่เสื้อเกราะ ปลอกคอ หรือการผ่าตัด ขึ้นอยู่กับความรุนแรงและประเภทของการบาดเจ็บ
การใส่อุปกรณ์ประคองกระดูกสันหลัง
อุปกรณ์ประคองกระดูกสันหลังมีหน้าที่ คือ
ประคับประคองกระดูกสันหลังส่วนที่บาดเจ็บ
ลดการเคลื่อนไหวของกระดูกสันหลัง ขณะที่กำลังฟื้นตัว
ลดอาการปวดจากการขยับของกระดูกสันหลัง
ในรายที่กระดูกหักหรือบาดเจ็บโดยไม่มีการเคลื่อนไหว หรือมีการบาดเจ็บของระบบประสาทจะได้รับการใส่อุปกรณ์ประคองกระดูกสันหลัง 8-12 สัปดาห์
จนกระดูกติดร่วมกับการทำกายภาพบำบัด
การผ่าตัดยึดและ /หรือเชื่อมกระดูกสันหลัง ในกรณีที่กระดูกสันหลังหักและเกิดความไม่มั่นคง เคลื่อนหลุด การรักษาจะต้องทำให้กระดูกสันหลังมั่นคงขึ้น 
โดยการยึดตรึงกระดูกสันหลัง จัดเรียงกระดูกให้เข้าที่ รวมถึงอาจต้องเชื่อมข้อต่อกระดูกสันหลัง 
การยึดตรึงกระดูกสันหลังจะช่วยลดอาการปวด ช่วยทำให้การฟื้นตัวของระบบประสาทดีขึ้น
นอกจากนี้ในบางรายที่มีกระดูกหัก หมอนรองกระดูกกดทับเส้นประสาท การผ่าตัดยังช่วยลดการกดทับได้ด้วย
การฉีดซีเมนต์และ kyphoplasty
การฉีดซีเมนต์และ kyphoplasty ใช้ในกรณีกระดูกยุบจากภาวะกระดูกพรุน หรือเนื้องอกบางชนิด
เป็นการฉีดซีเมนต์เข้าไปยังกระดูกที่ยุบ ส่วน kyphoplasty จะมีการยกกระดูกที่ยุบด้วยบอลลูนก่อนแล้วค่อยฉีดซีเมนต์
 

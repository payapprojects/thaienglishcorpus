รายงานประจำปี พ.ศ. 2559
บริษัท กรุงไทย-แอกซ่า ประกันชีวิต จำกัด (มหาชน) (“บริษัท ฯ”) มีความยินดีที่จะแจ้งให้ท่านผู้ถือหุ้นของบริษัทฯ ทราบถึงผลการดำเนินงานของบริษัทฯ ในปี 2559 ที่ผ่านมา
ผลประกอบการประจำปี 2559 มียอดเบี้ยรับประกันรวม 55.8 พันล้านบาท และเบี้ยประกันชีวิตรับรายใหม่ จำนวน 14.9 พันล้านบาท 
โดยบริษัทฯ มีเบี้ยประกันผ่านช่องทางการจัดจำหน่ายผ่านธนาคารจำนวน 6.4 พันล้านบาท ผ่านช่องทางตัวแทน 6.1 พันล้านบาท และช่องทางการจัดจำหน่ายผ่านธุรกิจองค์กร 227 ล้านบาท
สำหรับในปี 2560 นี้ บริษัท ฯ มีวิสัยทัศน์ที่ให้ผู้คนในสังคมมีคุณภาพชีวิตที่ดียิ่งขึ้น พร้อมการมีลูกค้าเป็นศูนย์กลางในทุก ๆ ด้านของการทำงาน 
ดังนั้น บริษัท ฯ จึงได้วางแผนกลยุทธ์ “การมีลูกค้าเป็นศูนย์กลาง” ที่มุ่งเน้นการปรับปรุงดูแลลูกค้าแต่ละกลุ่มอย่างเข้าถึงและการบริหารกลยุทธ์ที่จะนำไปสู่ความสามารถในการเพิ่มผลกำไรและเพิ่มระดับความพึงพอใจของลูกค้า
นอกจากนี้ บริษัทฯ ยังได้เปิดตัวค่านิยมองค์กรใหม่ 4 ข้อ ได้แก่ “ลูกค้ามาที่หนึ่ง” “ยึดมั่นความถูกต้อง” “กล้าคิดกล้าทำ” และ “หัวใจเดียวกัน” ซึ่งเชื่อว่าจะช่วยสร้างวัฒนธรรมองค์กรที่ขับเคลื่อนโดยนวัตกรรม ความเสมอภาคเป็นอันหนึ่งอันเดียวกัน และความไว้วางใจขณะเดียวกัน
นอกจากนี้ บริษัท ฯ จะรักษาความสามารถในการแข่งขัน และความเป็นผู้นำทางธุรกิจ ด้วยการทำงานเชิงรุกและดูแนวโน้มความต้องการของลูกค้า ผ่านงานด้าน Transformation และการทำงานแบบ Agile Methodologies กล่าวคือ 
เป็นวิธีการทำงานที่ลดความซับซ้อนของกระบวนการทำงาน
และเพิ่มความทันสมัยตอบโจทย์ต่อยุคปัจจุบันในเรื่องความสามารถทางเทคโนโลยี รวมถึงการปฏิบัติการทางดิจิตอลซึ่งเป็นกุญแจสำคัญในการเปลี่ยนแปลงทางวัฒนธรรมองค์กร และปรับเปลี่ยนวีธีการทำงานของเรา 
โดยมีวัตถุประสงค์เพื่อให้พนักงานมีเครื่องมือและสภาพแวดล้อมในการทำงานที่ดีขึ้น และเพื่อให้ได้รับความคิดเห็นจากช่องทางการขาย และลูกค้าได้เร็วยิ่งขึ้น
สุดท้ายนี้ ในนามของคณะกรรมการ ผมขอขอบคุณลูกค้า ผู้ถือหุ้น พนักงานของผู้ถือหุ้น คณะผู้บริหารและพนักงานทุกท่านที่ให้ความสนับสนุนและเชื่อมั่นในบริษัทฯ ตลอดระยะเวลาที่ผ่านมา บริษัท ฯ 
จะมุ่งมั่นดำเนินพัฒนาธุรกิจประกันชีวิต ภายใต้หลักจรรยาบรรณ และธรรมาภิบาล ควบคู่กับการสนับสนุนมนุษยชาติ สังคม และความยั่งยืนของชุมชนในภาพรวม เพื่ออยู่เคียงข้างกับลูกค้าและสังคมไทยในปีต่อ ๆ ไป
นายศิโรตม์ สวัสดิ์พาณิชย์
ประธานกรรมการ บริษัท กรุงไทย-แอกซ่า ประกันชีวิต จำกัด (มหาชน)
รายละเอียดเพิ่มเติม : รายงานประจำปี พ.ศ. 2559
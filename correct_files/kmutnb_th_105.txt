การประมาณค่าเฉลี่ยประชากรด้วยวิธีของเซิลล์
แนวคิดวิธีของเซิลล์ถูกนำมาใช้เพื่อพัฒนาตัวประมาณค่าเฉลี่ยประชากร โดยอาศัยแนวคิดที่ต้องทราบค่าสัมประสิทธิ์การแปรผันของประชากร 
เพื่อทำให้ตัวประมาณค่าเฉลี่ยประชากรที่พัฒนามาจากวิธีของเซิลล์มีประสิทธิภาพมากกว่าตัวประมาณค่าเฉลี่ยประชากรแบบดั้งเดิม 
และในบทความนี้มีจุดประสงค์เพื่อนำเสนอให้เห็นถึงวิธีการของเซิลล์ และยกตัวอย่างตัวประมาณค่าเฉลี่ยประชากรที่ใช้วิธีการของเซิลล์มาพัฒนาตัวประมาณค่า ได้แก่ ตัวประมาณค่าเฉลี่ยประชากรด้วยวิธีของเซิลล์ในการเลือกตัวอย่างสุ่มแบบง่าย และตัวประมาณค่าเฉลี่ยประชากรด้วยวิธีของเซิลล์ในการเลือกตัวอย่างแบบกลุ่มขั้นเดียวแบบง่าย
การสกัดน้ำมันหอมระเหยจากต้นแมงลักที่สีเมล็ดออกแล้ว (ฟางแมงลัก) ด้วยเฮกเซน คาร์บอนไดออกไซด์ภาวะเหนือวิกฤต (SCCO2) และการต้มกลั่น 
วิเคราะห์ตัวอย่างที่สกัดได้ด้วยเครื่อง GC-MS เพื่อหาองค์ประกอบน้ำมันหอมระเหย
การสกัดด้วยเฮกเซนในเครื่องสกัดแบบซอกส์เลตมีค่าร้อยละผลได้การสกัดสูงสุดเท่ากับ 4.04 
ร้อยละผลได้ของการสกัดด้วย SCCO2 (350 บาร์ และ 70 องศาเซลเซียส) และการต้มกลั่น เท่ากับ 1.50 และ 0.29 ตามลำดับ 
องค์ประกอบหลักที่ได้จากการสกัดด้วยเฮกเซนประกอบไปด้วย คารีโอฟิลลีนออกไซด์ นีรอล เจอแรนเนียล เช่นเดียวกับการสกัดด้วยคาร์บอนไดออกไซด์ภาวะเหนือวิกฤต 
การต้มกลั่นสารสกัดประกอบไปด้วย คารีโอฟิลลีนออกไซด์ ทรานส์แอลฟาเบอร์กาโมทีน ลินาลูออลเป็นองค์ประกอบหลัก
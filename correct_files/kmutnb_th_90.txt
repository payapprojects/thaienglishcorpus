เทคนิคการเติมสารทำความเย็นด้วยวิธีการอัดไอสำหรับท่อความร้อน
การศึกษาเชิงทดลองในครั้งนี้ เป็นการทดลองการเติมสารทำงานสำหรับท่อความร้อนด้วยไออิ่มตัวของสารทำความเย็นเพื่อหาจุดเหมาะสมของตัวแปรปริมาตรไออิ่มตัวและอุณหภูมิการหล่อเย็นที่เหมาะสม 
โดยท่อทดสอบทำด้วยทองแดงมีความจุเท่ากับ 40 มล. 
ทำการทดสอบกับสารทำความเย็น 4 ชนิด ได้แก่ R22, R-134a, R32 และ R404A 
โดยใช้ปริมาตรของไออิ่มตัวในการทดสอบเท่ากับ 50, 100, 150, 200 และ 300 มล. และอุณหภูมิน้ำหล่อเย็นเพื่อการควบแน่นเท่ากับ 0, 5, 10, 15, 20 และ 25°ซ 
ใช้หลักการในการอัดไออิ่มตัวด้วยเครื่องอัดไฮดรอลิกเพื่อให้ไออิ่มตัวของสารทำความเย็นเกิดการควบแน่นภายในท่อ 
ผลการทดลองพบว่าการเติมสารทำความเย็นด้วยวิธีการอัดไอสามารถใช้เติมสารทำความเย็นเป็นสารทำงานให้กับท่อความร้อนโดยลดการสูญเสียของสารทำความเย็นได้เป็นอย่างดี 
ซึ่งมีความไม่แน่นอนเชิงมวลเฉลี่ยเพียง 3% เมื่ออุณหภูมิหล่อเย็นอยู่ในช่วงระหว่าง 0 ถึง 5°ซ
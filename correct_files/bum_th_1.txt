ในปัจจุบัน โรคภูมิแพ้เป็นโรคที่พบได้มากในเด็ก 
ไม่ว่าจะเป็นโรคภูมิแพ้ที่เกิดจากอาหาร 
เช่น นมวัว ไข่ ถั่วลิสง อาหารทะเล หรือโรคภูมิแพ้ที่เกิดจากสิ่งแวดล้อม เช่น ฝุ่น ไรฝุ่น สัตว์เลี้ยง
ซึ่งเหล่านี้ล้วนส่งผลให้เกิดอาการแสดงได้ในหลายระบบของร่างกาย เช่น ระบบผิวหนัง ระบบทางเดินหายใจ และระบบทางเดินอาหาร
 อาการที่แสดงว่าเด็กอาจเป็นโรคภูมิแพ้
การบริการตรวจวินิจฉัยและรักษาโรคภูมิแพ้ในเด็ก
การทดสอบเพื่อยืนยันโรคภูมิแพ้
 อาการที่แสดงว่าเด็กอาจเป็นโรคภูมิแพ้
ระบบผิวหนัง
ผื่นคัน ผิวหนังแห้ง โดยเฉพาะบริเวณใบหน้าและแก้ม ข้อศอก ข้อพับ เข่า ซอกคอ และตามลำตัว
ผื่นลมพิษเป็นๆ หายๆ
ระบบทางเดินหายใจ
เป็นหวัดบ่อย หรือเป็นบางช่วงเวลาของวัน เช่น จามน้ำมูกไหลในตอนเช้า 
แต่ไม่มีอาการในเวลาอื่น
เป็นหวัดเรื้อรัง หรือเป็นไซนัสอักเสบ
มีอาการไอโดยเฉพาะในบางเวลา เช่น วิ่งเล่นแล้วไอ อากาศเปลี่ยนแล้วไอ ไอเวลากลางคืน ไอหลังหายจากเป็นหวัดเป็นเวลานาน
ระบบทางเดินอาหาร
ริมฝีปากบวม มีผื่นคันรอบปาก
คลื่นไส้ อาเจียน แหวะนมบ่อยในเด็กทารก
ท้องอืด ถ่ายเหลว มีมูกเลือดปนในอุจจาระ
การบริการตรวจวินิจฉัยและรักษาโรคภูมิแพ้ในเด็ก
โรงพยาบาลบำรุงราษฎร์มีแพทย์ผู้เชี่ยวชาญที่พร้อมให้การตรวจวินิจฉัยและรักษาโรคภูมิแพ้ในเด็กทุกชนิด  ตัวอย่างเช่น
โรคภูมิแพ้ระบบทางเดินหายใจ 
เยื่อบุโพรงจมูกอักเสบจากภูมิแพ้ 
หอบหืด
โรคภูมิแพ้ที่เกิดจากอาหาร และโรคภูมิแพ้ที่ผิวหนัง เช่น ผื่นแพ้ผิวหนัง ลมพิษ
โรคภูมิแพ้ทั่วร่างกายขั้นรุนแรง เช่น แพ้อาหารหรือยาอย่างรุนแรง
การทดสอบเพื่อยืนยันโรคภูมิแพ้
โรงพยาบาลบำรุงราษฎร์ให้บริการตรวจทดสอบเพื่อยืนยันการเป็นโรคภูมิแพ้ ดังนี้
การทดสอบทางผิวหนัง วิธีการตรวจนี้เป็นวิธีที่นิยมที่สุด เพราะเป็นวิธีที่ถูกต้อง แม่นยำ สอดคล้องกับอาการได้ดี 
และยังสามารถทราบผลได้ภายใน 20 นาที
การเจาะเลือด เป็นวิธีที่ใช้ในกรณีที่ไม่สามารถทำการทดสอบทางผิวหนังได้ เช่น ในคนที่มีประวัติแพ้รุนแรงถึงช็อก หรือในคนที่มีผื่นมากและไม่มีผิวหนังปกติมากพอที่จะทำการทดสอบทางผิวหนังได้ 
ในบางครั้งเมื่อตรวจเลือดแล้วยังต้องตรวจยืนยันด้วยการทดสอบทางผิวหนังด้วย
การทดสอบสมรรถภาพปอด จะทำการทดสอบในเด็กที่สงสัยว่าจะเป็นหอบหืด แต่เนื่องจากการทดสอบต้องการความร่วมมือพอสมควร ส่วนใหญ่จึงทำในเด็กอายุตั้งแต่ 6-7 ปีขึ้นไป
  
การวิจัยครั้งนี้มีวัตถุประสงค์เพื่อให้ทราบถึงปัจจัยที่มีผลกระทบต่อการจัดผังรายการกระจายเสียงของสถานีวิทยุกรมการรักษาดินแดน กรุงเทพฯภาค เอ เอ็มใ และ เอฟ เอ็ม ในช่วงเวลาที่บริษัทเอกชนเช่าเวลาออกอากาศ(2530-2535) 
เป็นการวิจัยเชิงคุณภาพ โดยได้ข้อมูลจากการสัมภาษณ์ผู้ที่เกี่ยวข้องแบบเจาะลึก และการเข้าไปสังเกตอย่างมีส่วนร่วมในฐานะที่เป็นนายสถานีวิทยุ รด.ภาค เอ.เอ็ม. ผลการวิจัยสรุปได้ว่า 
ปัจจัยที่มีผลกระทบต่อการจัดผังรายการสถานีวิทยุ รด.ตั้งแต่ปี 2530 เป็นต้นมาคือ 
1. ปัจจัยคงที่ได้แก่ ระบบการส่งกระจายเสียง กลุ่มผู้ฟังเป้าหมาย เวลาที่ออกอากาศ และผู้จัดรายการ(เฉพาะภาค เอ เอ็ม.) 
2. ปัจจัยดำเนินการได้แก่ นโยบาย ผู้บริหารสถานีผู้จัดรายการ (เฉพาะภาค เอ เอ็ม.) ธุรกิจ 
กฎระเบียบและการประเมินผลแต่ปัจจัยที่มีผลกระทบมากที่สุดคือ นโยบายผู้บริหาร และธุรกิจ 
ปัญหาที่เกิดขึ้นได้แก่ 1. นโยบายของผู้บริหารสถานีที่เปลี่ยนแปลงไป2. เจ้าหน้าที่ฝ่ายจัดรายการที่ไม่มีความรู้ด้านการจัดผังรายการ 
แนวทางแก้ไขปัญหาคือ 1. ผู้บริหารควรศึกษาและทำความเข้าใจบริหารสถานีวิทยุให้มากขึ้น
2. ควรหาบุคลากรที่มีความรู้ด้านนิเทศศาสตร์หรือมีประสบการณ์ด้านการจัดผังรายการกระจายเสียงมาทำหน้าที่ฝ่ายจัดรายการ
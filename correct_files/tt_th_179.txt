การวิจัยเรื่อง ผลของการใช้กลุ่มบำบัดแบบประคับประคองต่อความเครียดและพฤติกรรม การเผชิญความเครียดของผู้ดูแลผู้ป่วยจิตเวช โดยทำการศึกษาในผู้ดูแลผู้ป่วยจิตเวชที่พาผู้ป่วย 
จิตเวชมารับการรักษาที่หอผู้ป่วยประเสริฐกังสดาลย์ 5 โรงพยาบาลศิริราช จำนวน 16 คน 
แบ่งเป็นกลุ่มควบคุม
และกลุ่มทดลองกลุ่มละ 8 คน มีการทดสอบก่อนและหลังการทดลอง 
กลุ่ม ควบคุมจะได้รับคำแนะนำและการช่วยเหลือ เช่นเดียวกับผู้ดูแลผู้ป่วยที่พาผู้ป่วยจิตเวชมารับ การรักษาในโรงพยาบาลโดยทั่วไป 
ส่วนกลุ่มทดลองจะได้เข้าร่วมโปรแกรมกลุ่มบำบัดแบบ ประคับประคองที่ผู้วิจัยสร้างขึ้น สัปดาห์ละ 2 ครั้ง เป็นเวลา 4 สัปดาห์
ครั้งละ 1 ชั่วโมง 30 นาที โดยผู้วิจัยเป็นผู้นำกลุ่มตามแนวทางของโรเจอรส์ 
วิเคราะห์ข้อมูลโดยการทดสอบ ความแตกต่างของค่าเฉลี่ยของคะแนนความเครียดและคะแนนพฤติกรรมการเผชิญความเครียด ด้วยวิธีการทดสอบค่าที (t-test) 
ค่านัยสำคัญทางสถิติกำหนดไว้ที่ระดับ 0.05 
ผลการศึกษาพบว่า 
ผู้ดูแลผู้ป่วยจิตเวชที่เข้าร่วมกลุ่มบำบัด
แบบประคับประคองมีระดับความเครียดต่ำกว่า ก่อนเข้าร่วมกลุ่มบำบัดแบบประคับประคอง
และมีระดับความเครียดต่ำกว่าผู้ดูแลผู้ป่วยจิตเวชที่ี่ไม่ได้เข้าร่วมกลุ่มบำบัดแบบประคับประคอง 
อีกทั้งผู้ดูแลผู้ป่วยจิตเวชที่เข้าร่วมกลุ่ม บำบัดแบบประคับประคองมีคะแนนพฤติกรรมการเผชิญความเครียดสูงกว่าก่อนเข้าร่วมกลุ่มบำบัด แบบประคับประคอง
และมีคะแนนพฤติกรรมการเผชิญความเครียดสูงกว่าผู้ดูแลผู้ป่วยจิตเวชที่ไม่ได้ เข้าร่วมกลุ่มบำบัดแบบประคับประคอง 
ผลการศึกษาวิจัยมีข้อเสนอแนะว่า กลุ่มบำบัดแบบประคับประคองเป็นแหล่งสนับสนุนทางสังคมที่ดี สามารถช่วยเหลือผู้ดูแล ผู้ป่วยจิตเวชในการจัดการกับปัญหาต่างๆ ที่เกิดจากผู้ดูแลผู้ป่วยจิตเวช 
โดยอาศัยข้อมูลและ ความช่วยเหลือของสมาชิกภายในกลุ่ม ดังนั้นจึงควรนำกลุ่มไปใช้อย่างต่อเนื่องและทดลองใช้ใน ผู้ดูแลผู้ป่วยกลุ่มอื่นๆ ต่อไป 
นอกจากนั้นพยาบาลควรได้รับการฝึกฝนในเรื่องของเทคนิคต่างๆ ความรู้และทักษะในการทำกลุ่มเป็นอย่างดี เพื่อช่วยให้สมาชิกกลุ่มได้รับประโยชน์จากกลุ่มอย่าง เต็มที่
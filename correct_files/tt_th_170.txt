มะเร็งเม็ดเลือดขาวเป็นโรคเรื้อรังที่คุกคามต่อชีวิตผู้ป่วย
ด้วยสภาวะของโรค และผลข้างเคียงของการรักษาด้วยเคมีบำบัด ผู้ป่วยจำเป็นต้องดูแลตนเองอย่างถูกต้องและ ต่อเนื่อง 
การวิจัยกึงทดลองครั้งนี้มีวัตถุประสงค์เพื่อศึกษาผลการพยาบาลแบบสนับสนุน การดูแลตนเองต่อความรู้และพฤติกรรมการดูแลตนเองในผู้ป่วยมะเร็งเม็ดเลือดขาวที่ได้รับ เคมีบำบัด 
กลุ่มตัวอย่างเป็นผู้ป่วยมะเร็งเม็ดเลือดขาวที่มารับเคมีบำบัดในหอผู้ป่วย อัษฎางค์ โรงพยาบาลศิริราช จำนวน 30 ราย อายุระหว่าง 15-60 ปี ระหว่างเดือนพฤษภาคม ถึงเดือนพฤศจิกายน 2544 
แบ่งกลุ่มตัวอย่างออกเป็นกลุ่มควบคุม 15 ราย กลุ่มทดลอง 15 ราย 
กลุ่มทดลองได้รับการพยาบาลแบบสนับสนุนการดูแลตนเองและคู่มือการดูแลตนเองประกอบด้วย การประเมินปัญหาและติดตามเยี่ยมอย่างต่อเนื่อง 4 วัน 
กลุ่มควบคุมได้รับการพยาบาลปกติ และคู่มือการดูแลตนเอง 
ทำการประเมินความรู้และพฤติกรรมการดูแลตนเองก่อนการทดลองและ ในวันที่ 6 เมื่อสิ้นสุดการทดลอง 
สถิติที่ใช้ในการวิเคราะห์ข้อมูลคือ ค่าร้อยละ ค่าเฉลี่ย การทดสอบวิค็อกสันและการทดสอบแมนวิทนีย์ 
ผลการวิจัยพบว่า กลุ่มตัวอย่างกลุ่มทดลองและกลุ่มควบคุมไม่มีความแตกต่างกันด้าน อายุ เพศ และการศึกษา 
ผลการวิจัยพบว่า กลุ่มทดลองมีคะแนนเฉลี่ยความรู้และพฤติกรรม การดูแลตนเองหลังการทดลองสูงกว่าก่อนการทดลองอย่างมีนัยสำคัญทางสถิติ  
และ มีคะแนนเฉลี่ยความรู้และพฤติกรรมการดูแลตนเองหลังการทดลองสูงกว่ากลุ่มควบคุมอย่างมี นัยสำคัญทางสถิติ
ผลการวิจัยมีข้อเสนอแนะในการนำการพยาบาลแบบสนับสนุนการดูแลตนเองไปใช้ใน พยาบาลผู้ป่วยมะเร็งเม็ดเลือดขาวที่ได้รับเคมีบำบัด โดยการให้ความรู้ร่วมกับการใช้ สื่อการสอนและคู่มือการดูแลตนเอง 
ประกอบกับการติดตามเยี่ยมเพื่อประเมินความรู้และ พฤติกรรมการดูแลตนเองอย่างต่อเนื่อง
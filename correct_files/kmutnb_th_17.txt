กระบวนการเพิ่มประสิทธิภาพการบริหารจัดการระบบโลจิสติกส์ กลุ่มอุตสาหกรรม นํ้าตาล กรณีศึกษาโรงงานนํ้าตาลกลุ่มวังขนาย
การวิจัยเรื่องกระบวนการเพิ่มประสิทธิภาพการบริหารจัดการระบบโลจิสติกส์ กลุ่มอุตสาหกรรมนํ้าตาลกรณีศึกษาโรงงานนํ้าตาลวังขนาย 
มีวัตถุประสงค์ของการวิจัยดังนี้ 1) เพื่อศึกษาปัจจัยที่มีอิทธิพลต่อการบริหารจัดการระบบโลจิสติกส์ของอุตสาหกรรมนํ้าตาลในกลุ่มวังขนาย 2) เพื่อพัฒนากระบวนการเพิ่มประสิทธิภาพการบริหารจัดการระบบโลจิสติกส์อุตสาหกรรมนํ้าตาลของกลุ่มวังขนาย ประชากรที่ใช้ในการวิจัยโรงงานนํ้าตาลวังขนาย (บริษัทนํ้าตาลวังขนาย จำกัด) จังหวัดมหาสารคาม โรงงานนํ้าตาลอุตสาหกรรมอู่ทอง (บริษัทนํ้าตาลรีไฟน์ชัยมงคล จำกัด) จังหวัดสุพรรณบุรี โรงงานอุตสาหกรรมนํ้าตาล ที.เอ็น. (บริษัทอุตสาหกรรมนํ้าตาล ที.เอ็น. จำกัด) จังหวัดลพบุรี โรงงานนํ้าตาลราชสีมา (บริษัทอุตสาหกรรมอ่างเวียน จำกัด) จังหวัดนครราชสีมา 
กลุ่มตัวอย่างจำนวนบุคลากรที่เกี่ยวข้องกับกระบวนการโลจิสติกส์จำนวน 285 คน 
ตอบแบบสอบถามกลับมา 104 คน คิดเป็นร้อยละ 36.49 การวิจัยนี้ใช้การวิเคราะห์องค์ประกอบ (Factor Analysis) และการวิเคราะห์โมเดลสมการโครงสร้าง (Structural Equation Modeling) การสุ่มตัวอย่างโดยกำหนดโควตา (Quota Sampling) 
ผลการศึกษาพบว่าปัจจัยที่มีอิทธิพลต่อการบริหารจัดการระบบโลจิสติกส์ของอุตสาหกรรมนํ้าตาลในกลุ่มวังขนาย มีอยู่ 4 ปัจจัยหลัก ได้แก่ 1) ดำเนินงานในโซ่อุปทานและกิจกรรมตาม SCOR 2) กลยุทธ์การเพิ่มขีดความสามารถในการแข่งขันด้านโลจิสติกส์ 3) กระบวนการของโซ่อุปทาน 4) กระบวนการเพิ่มประสิทธิภาพการบริหารจัดการ 
สำหรับการพัฒนากระบวนการเพิ่มประสิทธิภาพการบริหารจัดการระบบโลจิสติกส์ พบว่าสมการโมเดลโครงสร้างของกลยุทธ์การเพิ่มขีดความสามารถในการแข่งขันด้านโลจิสติกส์มีความสัมพันธ์กับการดำเนินงานในโซ่อุปทานและกิจกรรมตาม SCOR อย่างมีนัยสำคัญทางสถิติที่ระดับ .05 อธิบายความสัมพันธ์สมการโมเดลโครงสร้างได้ร้อยละ 95
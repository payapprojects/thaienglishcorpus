ภาวะฮอร์โมนเพศต่ำ
ฮอร์โมนเทสโทสเตอร์โรน (Testosterone) มีบทบาทอะไรต่อสุขภาพของผู้ชาย
เทสโทสเตอร์โรนคือฮอร์โมนเพศที่สำคัญที่สุดของผู้ชาย
มีหน้าที่สำคัญคือกระตุ้นให้แสดงลักษณะความเป็นชาย และรักษาให้มีสุขภาพที่สมบูรณ์และแข็งแรง ซึ่งรวมไปถึงเรื่องความต้องการทางเพศ, การสร้างเชื้ออสุจิ, ปริมาณของขนเพชรและขนตามร่างกาย กล้ามเนื้อและกระดูก
สมองจะควบคุมการสร้างเทสโทสเตอร์โรนซึ่งผลิตจากลูกอัณฑะ ภาวะเทสโทสเตอโรนต่ำ 
หรือภาวะฮอร์โมนเพศต่ำ เป็นสาเหตุของอาการต่างๆ ดังนี้
ความต้องการทางเพศลดลง
ภาวะแข็งตัวได้ไม่สมบูรณ์ของอวัยวะเพศชาย
ปริมาณของตัวอสุจิมีจำนวนน้อย
หน้าอกโตขึ้น
หากทิ้งไว้นาน ภาวะฮอร์โมนเทสโทสเตอโรนต่ำอาจเป็นสาเหตุทำให้ผู้ชายสูญเสียความสมบูรณ์ของสุขภาพร่างกายบางอย่าง เช่น ปริมาณและการกระจายของขนตามร่างกาย, ขนาดและความแข็งแรงของกล้ามเนื้อ, เกิดการสะสมไขมันตามส่วนต่างๆ ของร่างกาย และเป็นโรคกระดูกพรุน (Osteoporosis) นอกจากนี้ยังทำให้อารมณ์เปลี่ยนแปลง เรี่ยวแรงลดลง และมีลูกอัณฑะเล็กลงด้วย
อะไรทำให้ฮอร์โมนเพศชายต่ำ
ฮอร์โมนเทสโทสเตอโรนต่ำอาจเกิดจากการบาดเจ็บที่อัณฑะ (เช่นการบาดเจ็บอัณฑะการฉายรังสีหรือเคมีบำบัด) การติดเชื้อที่ลูกอัณฑะความผิดปกติของฮอร์โมน (เช่นเนื้องอกในต่อมใต้สมองหรือโรค โรคเอดส์ตับเรื้อรังและโรคไตไขมันในร่างกายมากเกินไปและโรคเบาหวานประเภท 2 และโรคอ้วนที่เกี่ยวข้อง) 
ยาบางชนิดและเงื่อนไขทางพันธุกรรมหลายอย่าง (เช่นกลุ่มอาการ Klinefelter, hemochromatosis, กลุ่มอาการ Kallmann, กลุ่มอาการ Prader-Willi และกลุ่มอาการเสื่อม mytonic) อาจทำให้เกิดฮอร์โมนเทสโทสเตอโรนต่ำ
ชายสูงอายุหลายคนมีระดับเทสโทสเทอโรนต่ำและในหลายกรณียังไม่ทราบสาเหตุ
ตรวจวินิจฉัยภาวะฮอร์โมนเพศต่ำได้อย่างไร
แพทย์จะตรวจร่างกายเพื่อดูการกระจายของขนตามร่างกายว่าเป็นไปตามลักษณะของเพศชายหรือไม่ ตรวจขนาดของหน้าอก ความสม่ำเสมอและขนาดของอัณฑะ ถุงอัณฑะ และอวัยวะเพศด้วย
นอกจากนี้ แพทย์ก็จะตรวจเลือดเพื่อประเมินว่าค่าแสดงฮอร์โมนเทสโทสเตอโรนของคุณอยู่ในระดับปกติหรือไม่
ในการเข้ารับการตรวจเพื่อประเมินภาวะฮอร์โมนเพศต่ำนั้น คุณอาจต้องใช้เวลาในการตรวจมากกว่า 1 วันในช่วงเช้า (7:00-10:00 น.) มากกว่า 1 ครั้ง เพื่อตรวจเลือด และการตรวจอื่นๆ เพื่อวัดค่าฮอร์โมนของต่อมใต้สมอง (pituitary gland) ที่อาจมีร่วมด้วย
ภาวะฮอร์โมนเพศต่ำรักษาได้อย่างไร
การรักษาแบบให้ฮอร์โมนเสริมจะสามารถช่วยเสริมสร้างสุขภาพโดยทั่วๆ ไปของผู้ชายดีขึ้นได้ เช่น เพิ่มความรู้สึกทางอารมณ์และการใช้ชีวิตให้ดีขึ้น มีพลังและความกระฉับกระเฉงมากขึ้น และยังพัฒนาเรื่องต่างๆ นี้ให้มากขึ้นด้วย ได้แก่ ความสนใจในเรื่องทางเพศ การงอกของขนตามร่างกาย ความหนาแน่นของกระดูก และมวลกล้ามเนื้อ 
วิธีการรักษาแบบเสริมฮอร์โมนเทสโทสเตอโรนมีหลายวิธี ได้แก่
การฉีด
การแปะแผ่นที่ผิวหนัง
การทาเจล
การให้ยารับประทาน
วิธีการใดเป็นวิธีที่ดีที่สุดนั้นจะขึ้นอยู่กับสาเหตุที่ทำให้เกิดภาวะฮอร์โมนเพศต่ำ ความชอบและความอดทนของผู้ป่วย รวมถึงค่าใช้จ่ายในการรักษาด้วย 
ผู้ป่วยจะได้รับการดูแลตามมาตรฐานสากลเพื่อให้บรรลุผลที่ดีที่สุดเท่าที่จะเป็นไปได้ และหลีกเลี่ยงความเสี่ยงที่อาจเกิดขึ้น
 
การวิจัยครั้งนี้มีวัตถุประสงค์เพื่อศึกษาประสิทธิผลของกลุ่มช่วยเหลือตนเอง ในการส่งเสริมสุขภาพของผู้ติดเชื้อเอชไอวี โรงพยาบาลพระมงกุฎเกล้า
 โดยการนำ กระบวนการกลุ่มแบบกลุ่มช่วยเหลือตนเอง มาประยุกต์ใช้ในการส่งเสริมสุขภาพของ
 ผู้ติด เชื้อเอชไอวีที่มารับบริการในคลินิกโรคติดเชื้อ โรงพยาบาลพระมงกุฎเกล้า จำนวน 43 คน 
เก็บรวบรวมข้อมูลก่อนและหลังการมีส่วนร่วมในกลุ่มช่วยเหลือตนเอง 4 ครั้ง ผลการวิจัยพบว่า 
หลังการเข้าร่วมกิจกรรมกลุ่มช่วยเหลือตนเอง 4 ครั้ง กลุ่มตัวอย่างมีคะแนนเฉลี่ยในเรื่องความรู้เกี่ยวกับโรคเอดส์และการส่งเสริมสุขภาพ และพฤติกรรมส่งเสริมสุขภาพสูงกว่าก่อนการเข้าร่วมกิจกรรมกลุ่มช่วยเหลือตนเอง อย่างมีนัยสำคัญทางสถิติ 
การสนับสนุนที่สมาชิกกลุ่มได้ให้กับกลุ่มช่วยเหลือตนเอง เป็นการสนับสนุนทางด้านจิตใจ การให้ข้อมูลข่าวสารในเรื่องโรคและการรักษา ส่วน 
การสนับสนุนที่สมาชิกกลุ่มได้รับจากกลุ่มช่วยเหลือตนเองเป็นการสนับสนุนทางด้าน จิตใจ ความรู้ ความเข้าใจเกี่ยวกับโรค 
การรักษาและการปฏิบัติตัว บทบาทของ พยาบาลที่สมาชิกกลุ่มต้องการ คือการเป็นผู้นำกลุ่ม การให้ข้อมูลในเรื่องโรคและการ ปฏิบัติตัว การเป็นผู้ประสานงานระหว่างสมาชิกกลุ่ม 
ส่วนปัญหาและอุปสรรคในการมา เข้ากลุ่มคือ การติดภาระกิจงานประจำ และปัญหาการเดินทาง 
จากผลการวิจัยแสดงให้เห็นว่า การนำรูปแบบการส่งเสริมสุขภาพ โดยการนำ กลุ่มช่วยเหลือตนเองมาประยุกต์ใช้ในการส่งเสริมสุขภาพ มีประโยชน์ต่อผู้ติดเชื้อ เอชไอวี 
และควรมีการศึกษาประโยชน์ของกลุ่มช่วยเหลือตนเอง โดยนำไปประยุกต์ใช้ กับผู้ป่วยโรคเรื้อรังอื่นๆ ต่อไป

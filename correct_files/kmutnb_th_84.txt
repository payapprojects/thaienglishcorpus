รูปแบบการพัฒนาศักยภาพของผู้จัดการด้านพลังงานในโรงงานอุตสาหกรรม
การวิจัยในครั้งนี้มีวัตถุประสงค์ เพื่อศึกษาองค์ประกอบที่จำเป็นสำหรับผู้จัดการด้านพลังงาน เพื่อศึกษาปัจจัยสำคัญที่ส่งผลต่อความสำเร็จของผู้จัดการด้านพลังงาน 
เพื่อสร้างรูปแบบการพัฒนาศักยภาพของผจูั้ดการด้านพลังงาน และจัดทำคู่มือการพัฒนาศักยภาพของผู้จัดการด้านพลังงานในโรงงานอุตสาหกรรม 
รูปแบบการวิจัยในครั้งนี้ใช้เทคนิคเดลฟายโดยใช้กลุ่มผู้เชี่ยวชาญ ซึ่งเป็นกลุ่มตัวอย่างจำนวน 21 ท่าน เครื่องมือที่ใช้ในการวิจัยประกอบด้วย แบบสัมภาษณ์และแบบสอบถามสถิติวิเคราะห์ที่ใช้ประกอบด้วย ค่าความถี่ ค่าร้อยละ ค่ามัธยฐาน และค่าพิสัยระหว่างควอไทล์ (IQR) 
ผลการวิจัยพบว่า รูปแบบการพัฒนาศักยภาพของผู้จัดการด้านพลังงานในโรงงานอุตสาหกรรม ประกอบด้วย สมรรถนะหลัก 
และสมรรถนะย่อยโดยสมรรถนะหลักประกอบด้วย 3 ด้าน คือ ด้านความรู้ ด้านทักษะ
และด้านคุณลักษณะภายในบุคคล ซึ่งสมรรถนะหลักแต่ละด้านประกอบด้วยสมรรถนะย่อยดังนี้ สมรรถนะหลักด้านความรู้ประกอบด้วย สมรรถนะย่อย 7 ด้าน สมรรถนะหลักด้านทักษะ ประกอบด้วยสมรรถนะย่อย 6 ด้าน และสมรรถนะหลักด้านคุณลักษณะภายในบุคคล ประกอบด้วยสมรรถนะย่อย 7 ด้าน 
ส่วนผลการประเมินรูปแบบการพัฒนาศักยภาพของผู้จัดการด้านพลังงาน และคู่มือการพัฒนาศักยภาพของผู้จัดการด้านพลังงานในโรงงานอุตสาหกรรม โดยผู้ทรงคุณวุฒิจำนวน 13 ท่าน พบว่าผู้ทรงคุณวุฒิมีความเห็นต่อรูปแบบและคู่มือที่สร้างขึ้นในทุกประเด็นที่ทำการประเมินว่ารูปแบบและคู่มือที่สร้างขึ้นนี้สามารถนำไปใช้ได้จริง
การวิเคราะห์ปัจจัยทางเศรษฐกิจที่ส่งผลต่อการจดทะเบียนธุรกิจอุตสาหกรรม
การเจริญเติบโตทางเศรษฐกิจเป็นหนึ่งในเป้าหมายสำคัญที่รัฐบาลทุกประเทศทั่วโลกต้องการ 
สิ่งหนึ่งที่จะทำให้เกิดการเจริญเติบโตทางเศรษฐกิจได้ คือ การลงทุน โดยเฉพาะการลงทุนจากภาคธุรกิจอุตสาหกรรม หากมีการจดทะเบียนธุรกิจอุตสาหกรรมสูงขึ้นย่อมส่งผลให้การลงทุนของประเทศสูงขึ้นตาม และสุดท้ายก็จะทำให้ภาพรวมทางเศรษฐกิจเติบโตขึ้นได้ 
ดังนั้น งานวิจัยครั้งนี้จึงมีวัตถุประสงค์เพื่อศึกษาปัจจัยทางเศรษกิจที่ส่งผลต่อการจดทะเบียนธุรกิจอุตสาหกรรมว่าปัจจัยใดที่มีผลกระทบทางบวกช่วยให้ผู้ลงทุนมีความสนใจลงทุนและทำการจดทะเบียนในธุรกิจอุตสาหกรรม และปัจจัยใดส่งผลกระทบทางลบจนทำให้การจดทะเบียนธุรกิจอุตสาหกรรมลดลง 
การวิจัยครั้งนี้ ได้เลือกใช้การวิเคราะห์ทางเศรษฐศาสตร์โดยใช้แบบจำลอง Vector Autoregression (VAR) มาเพื่อหาความสัมพันธ์ระหว่างปัจจัยทางเศรษฐกิจที่ส่งผลต่อการจดทะเบียนธุรกิจอุตสาหกรรม ผลการวิจัยครั้งนี้ หวังว่าจะใช้เป็นแนวทางให้กับผู้กำหนดนโยบายของประเทศในการวางแผนส่งเสริมการจดทะเบียนธุรกิจอุตสาหกรรม และจะช่วยส่งเสริมการลงทุนเพื่อให้เกิดการเจริญเติบโตทางเศรษฐกิจต่อไป
บริเวณวงรีความเชื่อมั่นเชิงเส้นกำกับสำหรับการแจกแจงความยาวเอนเอียงอินเวอร์สเกาส์เซียน
การแจกแจงความยาวเอนเอียงอินเวอร์สเกาส์เซียน (Length-biased Inverse Gaussian Distribution; LBIG) 
เป็นการแจกแจงที่มีประโยชน์อย่างมากในทางสถิติและมีการประยุกต์ใช้งานในด้านต่างๆ เช่น ฟิสิกส์ วิศวกรรมศาสตร์ ชีววิทยา 
ซึ่งเหมาะสำหรับใช้ในการวิเคราะห์ข้อมูลที่มีลักษณะเบ้ขวา 
ในงานวิจัยนี้สนใจศึกษาสมการภาวะน่าจะเป็นสูงสุด (Maximum Likelihood) และหาข้อมูลเมทริกซ์สารสนเทศของฟิชเชอร์ เพื่อสร้างบริเวณวงรีความเชื่อมั่นเชิงเส้นกำกับของพารามิเตอร์สำหรับการแจกแจงความยาวเอนเอียงอินเวอร์สเกาส์เซียน โดยพิจารณาค่าความน่าจะเป็นคุ้มรวม (Coverage Probability; CP) เปรียบเทียบกับสัมประสิทธิ์ของความเชื่อมั่นที่ 0.98 ของบริเวณวงรีความเชื่อมั่น ที่ขนาดของตัวอย่าง n มีค่าเท่ากับ 10, 20, 30, 50, 60, 100, 500 และ 1,000 พารามิเตอร์ λ มีค่าเท่ากับ 1, 3, 5, 10, 15, 20 และ μ มีค่าเท่ากับ 1 
โดยจำลองข้อมูลด้วยเทคนิคมอลติคาร์โล (Monte Carlo) ทำซ้ำทั้งหมด 10,000 รอบ ในแต่ละโมเดลด้วยโปรแกรม R เวอร์ชัน 3.4.3
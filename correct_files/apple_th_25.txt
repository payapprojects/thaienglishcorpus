นำเข้ารูปภาพโดยใช้อะแดปเตอร์กล้อง Apple
เรียนรู้วิธีนำเข้ารูปภาพและวิดีโอจากกล้องดิจิตอลหรือการ์ด SD ไปยัง iPhone, iPad หรือ iPod touch ของคุณโดยใช้อะแดปเตอร์กล้อง Apple
คุณสามารถนำเข้ารูปภาพและวิดีโอจากการ์ด SD กล้องดิจิตอล หรืออุปกรณ์เสริมอื่นๆ ที่รองรับไปที่อุปกรณ์ iOS ของคุณโดยใช้สิ่งใดสิ่งหนึ่งต่อไปนี้
ตัวอ่านการ์ด SD ผ่าน Lightning
อะแดปเตอร์กล้อง Lightning เป็น USB 3
อะแดปเตอร์กล้อง Lightning เป็น USB
ตัวอ่านการ์ด SD ผ่าน USB-C จาก Apple
หากคุณใช้ iPhone 5 ขึ้นไป จะต้องใช้ iOS 9.2 ขึ้นไป 
หากคุณใช้ iPod touch หรือ iPhone 4s จะต้องใช้ iOS 9.3 
หากคุณใช้อะแดปเตอร์กล้อง Lightning เป็น USB 3 แสดงว่า iPad ของคุณจะต้องใช้ iOS 9.3
นำเข้ารูปภาพและวิดีโอ
หากต้องการนำเข้าจากการ์ด SD หรือกล้องดิจิตอลของคุณ ให้ปฏิบัติตามขั้นตอนเหล่านี้
เชื่อมต่ออะแดปเตอร์เข้ากับอุปกรณ์ iOS ของคุณ
เชื่อมต่อกล้องดิจิตอลของคุณเข้ากับอะแดปเตอร์โดยใช้ USB หรือเสียบการ์ด SD
รูปภาพควรจะเปิดขึ้นโดยอัตโนมัติในแถบนำเข้า 
หากไม่เปิดโดยอัตโนมัติ ให้เปิดรูปภาพแล้วแตะนําเข้า
แตะนำเข้าทั้งหมดเพื่อนำเข้าคอนเทนต์ของคุณ หรือแตะที่รายการต่างๆ แล้วแตะนำเข้า
เมื่อการนำเข้าเสร็จสิ้น ระบบอาจขอให้คุณเก็บหรือลบสื่อในกล้องหรือการ์ด SD
คุณสามารถนำเข้าคอนเทนต์ไปยัง iPhone, iPad หรือ iPod touch ของคุณเท่านั้น 
คุณไม่สามารถส่งออกคอนเทนต์ไปที่การ์ด SD หรือกล้องดิจิตอลได้
หากคุณไม่เห็นตัวเลือกการนำเข้า
หากคุณไม่เห็นแถบนำเข้า ให้ทำตามขั้นตอนเหล่านี้
ตรวจสอบว่ากล้องดิจิตอลของคุณเปิดอยู่และอยู่ในโหมดที่ถูกต้องสำหรับส่งออกภาพ
ถอดอะแดปเตอร์ออก รอ 30 วินาที จากนั้นเสียบอะแดปเตอร์กลับเข้าที่
ถอดปลั๊กกล้องดิจิตอลหรือการ์ด SD รอ 30 วินาที แล้วกลับเข้าไปใหม่
รีสตาร์ทอุปกรณ์ iOS ของคุณ ปิดกล้องแล้วเปิดใหม่อีกครั้ง
ให้ทดสอบกับกล้องดิจิตอลหรือการ์ด SD อื่น หากมี 
หากคุณสามารถนำเข้าสื่อจากกล้องดิจิตอลหรือการ์ด SD อื่นได้ นั่นหมายความว่าข้อมูลในกล้องหรือการ์ด SD อาจมีปัญหา 
ลองนำเข้าข้อมูลไปยังอุปกรณ์หรือคอมพิวเตอร์เครื่องอื่น จากนั้นใช้กล้องดิจิตอลของคุณเพื่อฟอร์แมตหรือรีเซ็ตการ์ด SD 
การฟอร์แมตใหม่อีกครั้งจะลบรูปภาพทั้งหมดบนการ์ด SD 
ตรวจสอบคู่มือของกล้องดิจิตอลของคุณเพื่อดูวิธีใช้เพิ่มเติม
หากคุณไม่สามารถนำเข้าคอนเทนต์บางอย่างได้
อะแดปเตอร์กล้อง Apple สามารถนำเข้าไฟล์สื่อประเภทต่างๆ จากกล้องดิจิตอลหรือการ์ด SD ของคุณ 
หากรูปแบบเข้ากันไม่ได้กับ iOS คุณจะไม่สามารถดูสื่อเหล่านั้นในอุปกรณ์ของคุณได้ แต่คุณสามารถนำเข้าในคอมพิวเตอร์ของคุณได้ภายหลัง
อะแดปเตอร์กล้อง Apple สามารถนำเข้าเฉพาะคอนเทนต์ที่ถ่ายด้วยกล้องดิจิตอลเท่านั้น 
คุณอาจไม่สามารถนำเข้าคอนเทนต์ที่เปลี่ยนชื่อ แก้ไข หรือคัดลอกที่กล้องดิจิตอลหรือการ์ด SD ได้
รองรับการ์ด SD และโปรโตคอลการถ่ายโอนรูปภาพ
โปรโตคอลการถ่ายโอนรูปภาพ (PTP)
โปรโตคอลอุปกรณ์เก็บข้อมูลขนาดใหญ่
SDSC
SDHC
miniSD
microSD
MMC
SDXC
แฟลชไดรฟ์หรือ USB ธัมป์ไดรฟ์ไม่รองรับการนำเข้ารูปภาพ
หากคุณกำลังใช้อะแดปเตอร์กล้อง Lightning เป็น USB 3 แสดงว่า iPad รุ่นดังต่อไปนี้จะส่งข้อมูลที่ความเร็ว USB 3
iPad Pro รุ่น 12.9 นิ้ว (รุ่นที่ 2)
iPad Pro รุ่น 10.5 นิ้ว
iPad Pro รุ่น 12.9 นิ้ว
อะแดปเตอร์และอุปกรณ์ iOS อื่นๆ ใช้ความเร็ว USB 2
ดูข้อมูลเพิ่มเติม
ดูเพิ่มเติมเกี่ยวกับอะแดปเตอร์กล้อง USB
ดูวิธีเชื่อมต่อกับอุปกรณ์และอุปกรณ์เสริมอื่นๆ ด้วยพอร์ต USB-C
หลายคนอาจไม่เคยรู้มาก่อนว่าพฤติกรรมการกินมีส่วนทำให้เกิดโรคนิ่วในถุงน้ำดีได้เช่นกัน
และเมนูที่สุ่มเสี่ยงต่อการเกิดความผิดปกตินี้ก็คือ อาหารทอด และอาหารมันนั่นเอง 
แต่สงสัยใช่มั๊ยล่ะว่าอาหารเหล่านี้มีความเกี่ยวข้องกับการเกิดโรคนิ่วในถุงน้ำดีได้อย่างไร 
เราจะพามาหาคำตอบไปพร้อมๆ กัน
รู้หรือไม่...ในน้ำดี มีไขมัน
ในน้ำดีนั้นมีส่วนประกอบอยู่ 3 อย่าง คือ คอเลสเตอรอล ไบซอล และบิลลิรูบิน
ซึ่งนั่นแปลว่าแม้ในน้ำดีเองก็มีส่วนประกอบของไขมันอยู่ 
ทำให้เมื่อเรารับประทานอาหารที่มีไขมันเยอะ หรือมีคอเลสเตอรอลมาก ก็จะยิ่งไปเพิ่มไขมัน ทำให้ภาวะความสมดุลของน้ำดีนั้นเปลี่ยนแปลงไป
อาหารไขมัน vs นิ่วในถุงน้ำดี
อย่างที่บอกไปข้างต้นว่า ลำพังในตัวน้ำดีเองก็มีส่วนประกอบของคอเลสเตอรอลอยู่ไม่น้อย
เมื่อทานอาหารไขมันเข้าไป ก็ทำให้เกิดการสะสมของไขมันในน้ำดีมากเกินไป
คอลเลสเตอรอลก็จะถูกกระตุ้นทำให้เกิดตะกอนกลายเป็นนิ่วในถุงน้ำดี
นี่ จึงเป็นคำตอบว่าอาหารมัน อาหารทอด ที่มีไขมันและคอเลสเตอรอลสูงนั่นเกี่ยวข้องกับการเกิดนิ่วในถุงน้ำดีได้อย่างไร
ไม่ใช่แค่ “ของทอด” เท่านั้นที่ต้องระวัง
นอกจากพวกของทอด ของมันแล้ว อาหารทะเลบางชนิด เช่น ปลาหมึก ปู กุ้ง หรือหอย ก็ควรรับประทานอย่างพอดีเช่นกัน 
ควรหลีกเลี่ยงขนมหวานต่างๆ ที่มีส่วนประกอบของน้ำตาลและกะทิในปริมาณมาก เช่น กล้วยบวชชี ขนมหม้อแกง ขนมถ้วย โดนัท เค้ก คุ๊กกี้
รวมถึงเครื่องดื่มที่มีแอลกอฮอล์ 
เพราะทำให้เกิดการสะสมของไขมันไตรกลีเซอรด์ เพิ่มความเสี่ยงในการเกิดนิ่วในถุงน้ำดีได้เช่นกัน
เห็นมั๊ยว่าเพียงแค่เราเลือกทานอาหารให้เหมาะสม หลีกเลี่ยงสิ่งที่จะไปกระตุ้นให้เกิดความเสี่ยงในการเกิดนิ่วในถุงน้ำดีได้ เพียงเท่านี้ เราก็สามารถที่จะมีสุขภาพที่แข็งแรง ห่างไกลจากโรคได้แล้ว


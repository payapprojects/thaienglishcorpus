บาดเจ็บไขสันหลังทำให้กล้ามเนื้อที่ใช้หายใจอ่อนแรง เป็นผลให้ปริมาตรปอดลดลง ความ สามารถในการไอลดลง ร่วมกับการจำกัดอยู่บนเตียง ทั้งหมดเป็นปัจจัยเสี่ยงต่อการเกิดปอดอักเสบ และถุงลมปอดแฟบ ซึ่งเป็นสาเหตุการตายที่สำคัญในผู้ป่วยบาดเจ็บไขสันหลังในระยะแรก 
การวิจัย กึ่งทดลองครั้งนี้ มีวัตถุประสงค์เพื่อศึกษาผลการพยาบาลเพื่อฟื้นฟูการทำงานของปอดต่อสมรรถภาพ ปอด และภาวะแทรกซ้อนระบบทางเดินหายใจในผู้ป่วยบาดเจ็บไขสันหลังระยะแรก เปรียบเทียบระหว่าง กลุ่มทดลองและกลุ่มควบคุม
 กลุ่มตัวอย่างคือ ผู้ป่วยที่ได้รับบาดเจ็บไขสันหลังตั้งแต่ช่วงคอระดับ ที่ 4 ถึงช่วงอกระดับที่ 12 ซึ่งเข้ารับการรักษาภายในระยะ 8 สัปดาห์หลังจากการบาดเจ็บ ที่หอผู้ป่วยศัลยกรรมและศัลยกรรมกระดูก โรงพยาบาลมหาราช นครราชสีมา จำนวน 20 ราย 
จัดกลุ่มตัวอย่างเป็นกลุ่มทดลองและกลุ่มควบคุม โดยกำหนดคุณสมบัติแต่ละคู่ให้มีความคล้ายคลึงกัน 10 คู่ 
กลุ่มตัวอย่างแต่ละคนต้องเข้าร่วมในการศึกษาครั้งนี้ เป็นระยะเวลา 4 สัปดาห์ 
โดย กลุ่มทดลองได้รับการพยาบาลเพื่อฟื้นฟูการทำงานของปอด ซึ่งประกอบด้วย การเปลี่ยนท่านอน, การดื่มน้ำ, การบริหารการหายใจ และได้รับการช่วยไอด้วยมือ 
ส่วนกลุ่มควบคุมได้รับการดูแล ตามปกติจากพยาบาลและทีมสุขภาพ 
สมรรถภาพปอดประเมินจากการวัดค่า 
vital capacity 
ครั้งแรก และวัดซ้ำสัปดาห์ละครั้ง 
ส่วนภาวะแทรกซ้อนระบบทางเดินหายใจ ซึ่งหมายถึง ปอด อักเสบและถุงลมปอดแฟบ ได้รับการประเมินทุกวันโดยแพทย์และ
ผู้วิจัย เปรียบเทียบสมรรถภาพ ปอดโดยใช้สถิติ Mann-Witney U test 
เปรียบเทียบการเกิดภาวะแทรกซ้อน
โดยใช้สถิติ Fishers Exact test 
กลุ่มตัวอย่างส่วนใหญ่เป็นเพศชาย อายุเฉลี่ย 38.2 ปี และ
ส่วนมากได้รับการบาดเจ็บ ไขสันหลังช่วงคอระดับล่าง (70%) เป็นการบาดเจ็บชนิดสมบูรณ์ 60% 
ผลการศึกษาพบว่าสมรรถภาพ ปอด วัดเมื่อศึกษาครบ 1, 2 และ 3 สัปดาห์ ของทั้งสองกลุ่มไม่แตกต่างกัน  
เมื่อศึกษา ครบ 4 สัปดาห์พบว่าสมรรถภาพปอดของกลุ่มทดลองดีกว่ากลุ่มควบคุมอย่างมีนัยสำคัญทางสถิติ  
ตลอดระยะเวลาที่ศึกษาพบว่ากลุ่มควบคุม 2 ราย และ
กลุ่มทดลอง 1 รายเกิดภาวะแทรกซ้อนระบบ ทางเดินหายใจ ไม่มีความแตกต่างกันทางสถิติของการเกิดภาวะแทรกซ้อนระหว่างสองกลุ่ม  
ผลจากการศึกษาครั้งนี้ ผู้วิจัยเสนอแนะว่า การพยาบาลเพื่อฟื้นฟูการทำงานของปอดช่วยเพิ่มสมรรถภาพ ปอดได้ เมื่อให้การพยาบาลอย่างต่อเนื่องเป็นเวลานานเพียงพอ 
การวิจัยครั้งต่อไปควรเพิ่มจำนวน กลุ่มตัวอย่างและควรศึกษาในโรงพยาบาลทั้งส่วนกลางและส่วนภูมิภาค
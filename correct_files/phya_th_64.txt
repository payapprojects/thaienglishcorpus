หลังเกิดเหตุการณ์กลุ่มหมอกควันปกคลุมทั่วกรุงเทพ ทำให้หลายคนวิตกกังวลเกี่ยวกับผลกระทบต่อร่างกาย
ซึ่งการดูแลป้องกันตนเองจากมลพิษทางอากาศนี้ไม่ใช่เรื่องยากอย่างที่คิด
และนี่คือคำแนะนำจากแพทย์ผู้เชี่ยวชาญในการรับมือกับ “เมืองในฝุ่น” ครั้งนี้!
กลุ่มควันที่มาเกิดจากอะไร / ฝุ่นควันคืออะไร และส่งผลอะไรต่อร่างกายอย่างไร
โดยปกติกลุ่มของควันในส่วนที่อยู่ของเขตกรุงเทพมหานครและปริมณฑลจะมาจากรถยนต์เป็นส่วนใหญ่ และด้วยปริมาณรถยนต์ที่มีมาก
 ประกอบกับในวันที่กรุงเทพเจอสภาวะอากาศนิ่ง คือ ไม่มีลมเลย
 ทำให้ฝุ่น และควันรถค้างอยู่ในเขตกรุงเทพและเกิดเป็นการสะสมขึ้นมา
 เกิดอันตรายต่อร่ายกาย หรือปอดอย่างไร
การที่จะทำให้เกิดอันตรายต้องดูด้วยหลายปัจจัย คือ
ต้องเป็นจำนวนที่มาก
สะสมนานพอสมควร ซึ่งที่ผ่านมาในเขตกรุงเทพฯ เราอาจจะมีเป็นระยะๆ แต่ก็จะไม่นานนัก แต่ก็อาจจะมีส่งผลบ้างกับบางกลุ่ม เช่น คนที่เป็นโรคภูมิแพ้ คนที่เป็นหอบหืด ก็อาจจะทำให้มีอาการไอได้ ถ้าสูดฝุ่น ควันเข้าไปมาก 
และกลุ่มคนที่เป็นโรคประจำตัวอยู่เดิม เช่น โรคหัวใจ โรคถุงลมโป่งพอง หอบหืด
ล้วนถูกสิ่งที่เป็นภูมิแพ้(ฝุ่น ควัน) 
กระตุ้นเข้าไปก็อาจจะทำให้เหนื่อย
แล้วอาจจะทำให้กระตุ้นโรคที่มีอยู่เดิมมีความรุนแรงมากยิ่งขึ้น
การป้องกันสามารถทำอย่างไร/อากาศไม่ดีให้ระวังอย่างไร
การป้องกัน นอกจากการป้องกันที่ต้นตอที่การปล่อยควันแล้ว การป้องกันที่ตัวเราก็มีส่วนสำคัญ
โดยในช่วงที่มีฝุ่นควัน เราก็ควรหลีกเลี่ยงในบริเวณที่เป็นฝุ่นควันเยอะ เช่น บริเวณที่มีการจราจรหนาแน่น 
งดกิจกรรมออกกำลังกาย หรืออะไรที่ทำให้หายใจเยอะๆ ในบริเวณที่มีฝุ่นควันเยอะๆ เราก็พยายามเลี่ยง 
การใส่หน้ากาก สามารถกรองฝุ่นขนาดใหญ่ๆได้ แต่ฝุ่นขนาดเล็กๆจะสามารถเข้าไปในปอดได้อยู่ดี แต่ก็ถือว่าช่วยได้ระดับหนึ่ง
ใส่หน้ากากอนามัยช่วยได้มากน้อยแค่ไหน
หน้ากากอนามัยมีหลายชนิด จะมีแบบที่ปิดหน้าเลย ไม่ให้อากาศเข้าข้างๆได้เลย ซึ่งอันนี้ก็จะดีกว่า
แต่ข้อเสียคือใช้ในชีวิตประจำวัน หรือเมื่อทำกิจกรรมต่างๆ ก็จะเหนื่อย
แต่หน้ากากที่ใช้กันประจำ จะเป็นหน้ากากผ้าหรือหน้ากากกระดาษ ซึ่งสามารถซื้อได้ทั่วไป
การใส่ที่ถูกต้อง คือ ต้องใส่ให้ปิดทั้งข้างบนและข้างล่าง เพื่อเวลาหายใจ ลมส่วนใหญ่จะผ่านตัวกรองก่อนถึงจมูกเรา
แต่หากลมเข้ามาด้านข้างหรือเหนือจมูกขึ้นไป อันนี้ก็เท่ากับไม่ได้ผ่านการกรอง
ดังนั้นก็ต้องปรับหน้ากากให้เข้ากับใบหน้า เพื่อให้อากาศส่วนใหญ่ผ่านทางหน้ากากเท่านั้น
กลุ่มของคนที่มีโรคภูมิแพ้ หรือโรคประจำตัว ต้องมีวิธีการดูแลตัวเองเป็นพิเศษอย่างไร
ในกลุ่มคนที่เป็นภูมิ โรคหัวใจ โรคถุงลมโป่งพอง หอบหืด หรือแพ้อากาศ พบว่าในบริเวณที่มีกลุ่มควันเยอะมากเกินปกติจะกระตุ้นให้โรคเดิมรุนแรงขึ้น
และก็ต้องระวังเป็นพิเศษกว่าคนอื่น ระวังโดยการอย่าออกไปในที่ที่มีกลุ่มควันเยอะ
หรือถ้าจำเป็นต้องเดินทางไปข้างนอก ก็ควรใช้เวลาในบริเวณนั้นให้สั้นที่สุด และควรใช้แรงให้น้อยที่สุด เช่น เลี่ยงการออกกำลังกาย เพราะการที่เราต้องหายใจเยอะ ก็จะนำฝุ่นควันเข้าไปเยอะเช่นกัน
รวมไปถึงการติดตามข่าวในช่วงนี้ เราก็จะสามารถรู้ได้ว่าพื้นที่ไหนมีกลุ่มควันเยอะก็ควรหลีกเลี่ยง
เราจะสังเกตได้อย่างไรว่าเราสูดฝุ่นควันเข้าไปมากจนต้องมาพบแพทย์
ในคนที่ถูกฝุ่นควันเยอะ โดยเฉพาะคนที่เป็นภูมิแพ้อยู่แล้ว มักจะมาด้วยอาการไอเล็กๆน้อยๆ 
หากหลังจากออกจากพื้นที่ที่มีฝุ่นควันและอาการดีขึ้นก็คงไม่มีปัญหาอะไร
แต่กลุ่มโรคหัวใจ ถุงลมโป่งพอง หอบหืด ถ้ามีอาการหอบเหนื่อยขึ้นมาหลังจากไปพักแล้วที่ออกมาจากสถานที่ที่มีฝุ่นควันแล้วอาการยังไม่ดีขึ้นก็ควรมาพบแพทย์
ถ้าในอนาคตมีกรณีนี้เกิดขึ้นอีกและกินระยะเวลานานกว่านี้จะมีผลอย่างไรไหม
การจะมีผลต่อสุขภาพต้องมีฝุ่นควันในระดับสูง ในระดับนานๆ เป็นวัน เป็นสัปดาห์ ซึ่งก็อาจจะทำให้มีผู้ป่วยที่เป็นเยอะขึ้น ทำให้มีการใช้ยาของโรคในการไอมากขึ้น
ให้คุณหมอแนะนำเมื่อเราต้องเจอฝุ่นควันในอากาศ
เราต้องเข้าใจว่าเราก็เจอเป็นระยะๆอยู่แล้ว แต่ไม่บ่อยนัก ในช่วงที่ไม่มีลม อากาศอบอ้าว 
ไม่ควรต้องตกใจมาก ขอรับทราบว่าเป็นเรื่องปกติ 
ในบุคคลทั่วไปไม่ค่อยมีปัญหาอะไร 
ในคนที่ควรระวังคือคนที่เป็นโรคภูมิแพ้ หอบหืด หัวใจขาดเลือด ถุงลมโป่งพอง และเด็กๆ
ให้ผู้ป่วยเหล่านี้ระวังมากกว่าคนอื่น ให้พยายามออกจากพื้นที่ที่มีฝุ่นควัน และอย่าอยู่ตรงนั้นนาน ควรจะกลับบ้าน หรืออยู่ภายในอาคารน่าจะปลอดภัยกว่า
และถ้ามีอาการผิดปกติหลังจากออกจากพื้นที่ที่มีฝุ่นควันสักระยะแล้ว ก็ควรปรึกษาแพทย์
วิธีการสังเกตอาการที่ควรพบแพทย์
ถ้ามีอาการไอหลังจากออกพื้นที่ที่มีฝุ่นควันแล้วค่อยๆลดลงภายใน 24 ชั่วโมงก็ไม่เป็นไร
แต่ถ้าไอเป็นวันๆ ก็ควรไปพบแพทย์
ละถ้ามีอาการหอบเหนื่อยถ้าใช้ยารักษาประจำตัวเดิม(ยาพ่น)แล้วยังไม่ดีขึ้นก็ควรจะไปพบแพทย์ ส่วนคนไข้กลุ่มหัวใจถ้ายังมีเจ็บหน้าอก หายใจหอบ
ถ้าทานยาประจำตัวแล้วยังไม่ดีขึ้นก็ควรไปพบแพทย์ทันทีไม่ควรรอถึง24ชั่วโมง



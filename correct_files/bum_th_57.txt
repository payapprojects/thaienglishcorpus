ผมร่วง
คำนิยามผมร่วง
Scarring – ผมร่วงประเภทที่เซลล์รากผมถูกทำลาย
ทำให้ผมร่วงอย่างถาวร โดยโรคที่เกี่ยวกับผิวหนังและเยื่อบุ (Cutaneous lupus erythematosus) และ เชื้อราที่หนังศีรษะ เป็นลักษณะที่พบได้บ่อยที่สุดของอาการผมร่วงแบบนี้ ซึ่งจะทำให้เกิดการสูญเสียผมอย่างถาวรตามมา
Non Scarring – ผมร่วงประเภทที่เซลล์รากผมยังไม่ถูกทำลาย
อาการผมร่วงเป็นหย่อมวงกลมหรือวงรี (Alopecia areata) ก็จัดอยู่ในประเภทนี้ ซึ่งมักเกิดจากกระบวนการภูมิคุ้มกันของร่างกายที่ทำลายเซลล์รากผมของตนเอง และยังไม่ทราบว่ามีสาเหตุจากอะไร
ผมร่วงในลักษณะนี้สามารถรักษาให้หายได้
เนื่องจากเซลล์รากผมยังไม่ถูกทำลายอย่างถาวร แต่หากปล่อยทิ้งไว้ ก็อาจพัฒนาไปสู่แบบ Scarring ได้
สาเหตุผมร่วง
ความเครียด ความเจ็บป่วยหรือการผ่าตัด การมีไข้เป็นเวลานาน การคลอดบุตร ภาวะเครียดทางจิตใจ การลดน้ำหนักอย่างรวดเร็ว เป็นต้น
ปัญหาเกี่ยวกับฮอร์โมน ภาวะไทรอยด์ฮอร์โมนสูงหรือต่ำเกินไป
ยาบางชนิด
อาการแพ้ยา
การฉายรังสี
การติดเชื้อ เช่น การติดเชื้อรา ซิฟิลิส เอชไอวี เริม
ระบบภูมิคุ้มกันผิดปกติ
โรคทางผิวหนัง DLE และโรคทางภูมิคุ้มกัน SLE (Systemic and discoid lupus erythematosus)
ภาวะโลหิตจาง
เส้นผมถูกดึงรั้งแน่นเกินไป ด้วยการม้วนด้วยที่ม้วนผม การมัดผมหางม้า และการถักผมเปียติดหนังศีรษะ
การบิดม้วนและดึงผมที่เกิดจากปัญหาทางจิตใจ
ลักษณะที่ถ่ายทอดทางพันธุกรรม
ปัจจัยเสี่ยงผมร่วง
ประวัติครอบครัวที่มีศีรษะล้านหรือผมร่วง แก่ก่อนวัย (เป็นปัญหาศีรษะล้านของผู้ชายโดยเฉพาะ) การตั้งครรภ์ ความเครียด ภาวะโภชนาการต่ำ
อาการผมร่วง
อาการของโรคนี้จะขึ้นอยู่กับประเภทของผมร่วง 
อาการที่พบส่วนใหญ่ก็คือ ผมร่วงกลางศีรษะ ผมบางและค่อยๆ หลุดร่วง รวมถึงมีอาการหลุดออกแค่การดึงเบาๆ
ส่วนอาการปกติของผมร่วงเป็นหย่อมวงกลม (Alopecia Areata) ก็คือเส้นผมจะร่วงอย่างรวดเร็ว ผมจะหายไปเป็นวงกลมหรือรูปไข่ รวมทั้งอาจมีอาการของเล็บมือและเล็บเท้าเปราะแตกและปลี่ยนสีเป็นแนวยาวได้
การวินิจฉัยโรคผมร่วง
อาจจำเป็นต้องตรวจและทดสอบร่างกาย เช่น การดึงผม การนำผิวหนังบริเวณศีรษะไปตรวจ ตรวจการร่วงของขนในส่วนอื่นๆ ของร่างกาย และตรวจเลือดเพื่อหาสาเหตุที่แท้จริงของอาการผมร่วง
การรักษาผมร่วง
การรักษามีดังนี้
การใช้ยาหรือแชมพูกำจัดเชื้อราการฉีดสเตียรอยด์
การปรับเปลี่ยนการดำเนินชีวิต เช่น นุ่มนวลกับผมของคุณมากขึ้น เรียนรู้และฝึกฝนควบคุมความเครียด
การผ่าตัด
การปลูกผม โดยการนำเส้นผมจากด้านหลังและด้านข้างของศีรษะ มาปลูกบนบริเวณที่ศีรษะล้าน
การผ่าตัดเคลื่อนย้ายหนังศีรษะ โดยการตัดหนังศีรษะบริเวณที่ล้านออก แล้วดึงหนังศรีษะส่วนที่มีเส้นผมให้เข้ามาอยู่ใกล้กันมากขึ้น
การศึกษาครั้งนี้เป็นการใช้หลักฐานเชิงประจักษ์ในการพัฒนาแนวปฏิบัติการพยาบาลเรื่องการวางแผนจำหน่ายผู้ป่วยโรคหลอดเลือดสมองในระยะเปลี่ยนผ่านจากโรงพยาบาลสู่บ้านโดยดำเนิน
การตามกระบวนการสร้างแนวปฏิบัติจากหลักฐานเชิงประจักษ์ตามกรอบแนวคิด Evidence Based Practice Model 
หลักฐานเชิงประจักษ์ที่นำมาพัฒนาแนวปฏิบัติการพยาบาล 
มาจากงานวิจัยจำนวน 8 เรื่อง แบ่งเป็น หลักฐานเชิงประจักษ์ระดับ A = 3 เรื่อง หลักฐานเชิงประจักษ์ระดับ B = 3 เรื่อง หลักฐานเชิงประจักษ์ระดับ C = 1 เรื่องและหลักฐานเชิงประจักษ์ระดับ D = 1 เรื่อง 
นำหลักฐานเชิงประจักษ์ที่ได้มาวิเคราะห์และสังเคราะห์เพื่อพัฒนาเป็นแนวปฏิบัติการพยาบาลในการวางแผนจำหน่ายผู้ป่วยโรคหลอดเลือดสมองโดยแนวปฏิบัติการพยาบาลที่พัฒนาขึ้นประกอบด้วย 6 ระยะคือ 
ระยะที่ 1-ระยะที่ 5 เป็นการเตรียมผู้ป่วยและครอบครัวเพื่อการจำหน่ายในขณะที่อยู่ที่โรงพยาบาล และระยะที่ 6 เป็นการติดตามดูและต่อเนื่องเมื่อผู้ป่วยกลับไปอยู่บ้านโดยวิธีการติดตามทางโทรศัพท์และการติดตามเยี่ยมบ้าน
แนวปฏิบัติการพยาบาลที่พัฒนาขึ้นได้นำไปตรวจสอบความครอบคลุมของเนื้อหาและความเหมาะสมของภาษาที่ใช้โดยผู้เชี่ยวชาญที่เกี่ยวข้องจำนวน 3 ท่าน 
แนวปฏิบัติการพยาบาลที่พัฒนาขึ้นควรมีการนำไปริเริ่มใช้ในหน่วยงานที่เกี่ยวข้องและมีการเก็บข้อมูลตามกระบวนการวิจัย
เพื่อนำมาปรับปรุงแนวปฏิบัติการพยาบาลให้มีความเหมาะสมต่อไป
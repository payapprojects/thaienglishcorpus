ชีวิตความเป็นอยู่และการเรียนในสหราชอาณาจักร
อ่านเพิ่มเติมเกี่ยวกับการใช้ชีวิตและศึกษาต่อในสหราชอาณาจักร
สหราชอาณาจักรมีภูมิประเทศที่หลากหลาย และวัฒนธรรมที่น่าสนใจ ให้คุณได้เจอเพื่อนใหม่จากทั่วโลก ช่วงเวลาในสหราชอาณาจักรจะเปลี่ยนชีวิตคุณ 
อ่านข้อมูลเพิ่มเติมเกี่ยวกับการเรียนและชีวิตความเป็นอยู่ในสหราชอาณาจักร ให้คุณพร้อมก้าวสู่การศึกษาต่อสหราชอาณาจักรอย่างมั่นใจ
ภูมิภาคต่าง ๆ ของสหราชอาณาจักร
สหราชอาณาจักรประกอบด้วย 4 ส่วน ได้แก่ อังกฤษ สกอตแลนด์ เวลส์ และไอร์แลนด์เหนือ โดยแต่ละส่วนมีวัฒนธรรมและสถานที่ท่องเที่ยวสำคัญที่แตกต่างกันไป  
ทั้งเมืองที่เต็มไปด้วยสีสันไปจนถึงยอดเขาสูงเสียดฟ้าปกคลุมด้วยหิมะตลอดปี เนินเขาเขียวขจี ที่ราบสูง และหมู่เกาะ สหราชอาณาจักรเป็นประเทศที่มีความสวยงามและน่าค้นหา 
เป็นประเทศที่มีขนาดไม่ใหญ่มาก และมีระบบขนส่งมวลชนอันดีเยี่ยมที่จะเชื่อมคุณสู่จุดหมายต่าง ๆ ได้อย่างสะดวกสบาย 
ชีวิตการเรียนในสหราชอาณาจักร 
สหราชอาณาจักรจะมอบประสบการณ์การเรียนที่เหมาะสมให้กับผู้เรียนแต่ละคน 
คุณจะพบว่ามีกิจกรรมมากมายที่จะให้คุณได้เพลิดเพลิน เรียนรู้ และรู้จักเพื่อนใหม่ ๆ 
ในช่วงแรกของเทอม มหาวิทยาลัยจะจัดกิจกรรม ‘สัปดาห์ต้อนรับนักศึกษาใหม่’ หรือที่เรียกว่า ‘Freshers’ Week’ เพื่อต้อนรับนักศึกษาใหม่ 
โดยมักจะมีชมรมและสมาคมต่าง ๆ จัดอีเวนท์มากมายเพื่อชักชวนสมาชิกใหม่ 
ซึ่งจะเป็นโอกาสที่ดีที่คุณจะได้มองหาหรือเข้าร่วมกิจกรรมที่สนใจ 
ในมหาวิทยาลัยจะมีชมรมและสมาคมมากมายให้เลือกตามความสนใจ และกิจกรรมที่เหมาะกับความสนใจที่แตกต่างกันไปของนักศึกษา 
ไม่ว่าคุณจะชอบถกประเด็นด้านการเมือง เรียนทำขนม เป็นสมาชิกวงดนตรี หรือดำน้ำ คุณจะพบกิจกรรมสักอย่างที่เหมาะกับตัวเอง 
นอกจากนี้ ยังทำให้คุณได้พบปะกับเพื่อนที่มีความสนใจคล้ายกัน ได้มีช่วงเวลาที่สนุกสนานร่วมกัน การเข้าร่วมเป็นสมาชิกของชมรมหรือสมาคมจะทำให้ผู้เรียนได้ประโยชน์ไปพร้อม ๆ กับการพัฒนาทักษะ และทำให้ CV ของคุณน่าสนใจมากขึ้น 
เพราะหลาย ๆ ชมรม มักให้สมาชิกได้มีโอกาสจัดงานอีเวนท์ของตัวเอง ระดมทุนเพื่อการกุศล หรือกิจกรรมอาสา ซึ่งประสบการณ์เหล่านี้มีส่วนอย่างมากที่จะทำให้คุณโดดเด่นเมื่อสมัครงาน 
สภาพภูมิอากาศของสหราชอาณาจักร 
สภาพภูมิอากาศของสหราชอาณาจักรโดยทั่วไปจะมีฝนตกเป็นปกติ และไม่สามารถคาดเดาอากาศได้ ฝนในสหราชอาณาจักรไม่ได้มีเฉพาะในฤดูใดฤดูหนึ่งเท่านั้น 
ส่วนมากจะพบฝนตกได้ตลอดทั้งปี และเกิดขึ้นได้ทุกวัน 
ซึ่งสภาพอากาศที่มีทั้งแดดออก ลมแรง และฝนพรำ อาจเกิดขึ้นทั้งหมดในบ่ายวันเดียว! 
แต่หากคุณสวมเสื้อผ้าที่เหมาะสม และทัศคติที่เปิดกว้าง คุณก็สามารถใช้ชีวิตได้อย่างมีความสุขในสหราชอาณาจักรไม่ว่าจะในสภาพภูมิอากาศเช่นใด 
สหราชอาณาจักรยังมีกิจกรรมดี ๆ ให้คุณได้สัมผัส ไม่ว่าจะเป็นการพักผ่อนริมแม่น้ำในวันที่แดดออก การเต้นรำท่ามกลางโคลนในเทศกาลดนตรี หรือเล่นสงครามหิมะในหน้าหนาว
สหราชอาณาจักรต้อนรับนักศึกษาจากทุกศาสนาและความเชื่อ 
แม้ว่าศาสนาคริสต์จะเป็นศาสนาประจำชาติ แต่สหราชอาณาจักรเป็นประเทศที่เปิดรับความเชื่อที่แตกต่างและหลากหลาย 
การเลือกปฏิบัติกับผู้คนต่างศาสนา สัญชาติ หรือเชื้อชาติ นั้นเป็นสิ่งที่ผิดกฏหมาย 
ทุกคนจะเคารพสิ่งที่คุณเป็น และเขาเหล่านั้นก็คาดหวังว่าจะได้รับความเคารพในความคิดและความเชื่อของพวกเขาเช่นกัน   
Study UK: Discover You
อ่านเพิ่มเติมเกี่ยวกับการใช้ชีวิตและศึกษาต่อในสหราชอาณาจักร 
ได้ที่ Study UK: Discover You ซึ่งเป็นเว็บไซต์หลักของบริติช เคานซิล เกี่ยวกับการศึกษาต่อในสหราชอาณาจักร
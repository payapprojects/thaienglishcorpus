จากความเปลี่ยนแปลงทางสังคมและความเจริญก้าวหน้าทางวิทยาศาสตร์การแพทย์ รวมถึงการนำเทคโนโลยีต่างๆ มาใช้ในวงการสุขภาพ ทำให้เกิดปัญหาจริยธรรมในการ ดูแลผู้ป่วยวาระสุดท้ายใกล้ตายหลายประการตามมา 
วิทยานิพนธ์ฉบับนี้ มีวัตถุประสงค์เพื่อศึกษาปัญหาจริยธรรมในการดูแลผู้ป่วย วาระสุดท้ายใกล้ตาย 
ในขอบข่ายของจริยศาสตร์ 5 ประการคือ การบอกข้อมูลและความจริง การชะลอความตาย สิทธิในการตาย การช่วยให้ผู้ป่วยตายอย่างสงบ สมศักดิ์ศรีของความ เป็นมนุษย์ และการดูแลผู้ป่วยวาระสุดท้ายใกล้ตาย 
โดยศึกษาตามทฤษฎีจริยศาสตร์ตะวันตก พุทธจริยศาสตร์และตามความคิดเห็นของแพทย์ พยาบาล เพียงเพื่อเป็นตัวอย่างของแนว ความคิดและการตัดสินใจเลือกแนวทางปฏิบัติในการดูแลผู้ป่วยวาระสุดท้ายใกล้ตาย 
ผลการศึกษาพบว่า ในสังคมไทยการพิจารณาปัญหาจริยธรรมในการดูแลผู้ป่วย วาระสุดท้ายใกล้ตาย นอกจากจะมีส่วนคล้ายกับสังคมตะวันตก คือ การพิจารณาตามทฤษฎี กรณียธรรม ทฤษฎีอันตวิทยา สังคมไทยยังใช้การพิจารณาตามแนวทางพุทธจริยศาสตร์ ควบคู่กับการใช้วิจารณญาณของแพทย์และพยาบาลในการเลือกแนวทางปฏิบัติที่เหมาะสม โดยคำนึงถึงผลดีที่จะเกิดขึ้นกับผู้ป่วยเป็นสำคัญ
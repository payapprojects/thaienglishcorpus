การพัฒนาผลิตภัณฑ์คาราจีแนนเยลลี่รางจืดงานวิจัยนี้มีวัตถุประสงค์เพื่อพัฒนาผลิตภัณฑ์คาราจีแนนเยลลี่รางจืด 
งานวิจัยนี้มีวัตถุประสงค์เพื่อพัฒนาผลิตภัณฑ์คาราจีแนนเยลลี่รางจืด 
โดยศึกษาผลของปริมาณคาราจีแนนและปริมาณน้ำตาลต่อคุณภาพเยลลี่รางจืดที่คาราจีแนนร้อยละ 1, 2 และ 3 และน้ำตาลร้อยละ 9, 12 และ 15 ตามลำดับ
และได้ทำการศึกษาผลของประเภทใบรางจืดแบบสดและแบบแห้ง และศึกษาอัตราส่วนของน้ำใบรางจืด โดยศึกษาอัตราส่วนน้ำต่อไปรางจืดคือ 95 : 5, 90 : 10 และ 85 : 15 พบว่าสูตรที่เหมาะสมในการผลิตคาราจีแนนเยลลี่รางจืดคือ น้ำรางจืดร้อยละ 82.97 (เตรียมด้วยอัตราส่วนน้ำ 95 : ใบรางจืด 5 โดยใช้ใบรางจืดสด) น้ำตาลทรายร้อยละ 14.85 กรดซิตริกร้อยละ 0.025 และคาราจีแนนร้อยละ 1.98 
ผลิตภัณฑ์มีคุณภาพดังนี้ ความชื้นร้อยละ 85.19 ค่าปริมาณน้ำอิสระ 0.989 
คุณภาพทางกายภาพด้านเนื้อสัมผัสพบว่าค่าความแข็ง 70.06 กรัม ค่าการเกาะรวมตัว 0.51 ค่าความเหนียว 20.04 กรัม และค่าความยืดหยุ่น 0.30 ค่าสีมีค่า L* 26.49 ค่า a* –2.57 และค่า b* 8.12 และไม่ตรวจพบการเจริญเติบโตของจุลินทรีย์
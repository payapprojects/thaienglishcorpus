การติดตามพัฒนาการของตัวอ่อนโดยใช้ EmbryoScope
การคัดเลือกตัวอ่อนที่สมบูรณ์และมีคุณภาพเป็นส่วนหนึ่งที่มีผลต่ออัตราความสำเร็จของการรักษาภาวะมีบุตรยาก
ในปัจจุบันจึงมีการพัฒนาระบบการคัดเลือกตัวอ่อนโดยหาตัวอ่อนที่มีโอกาสตั้งครรภ์สูงสุดผ่านเครื่องมือที่เรียกว่า EmbryoScope
EmbryoScope คืออะไร
EmbryoScope เป็นตู้เลี้ยงเซลล์ตัวอ่อนที่มีกล้องจุลทรรศน์และระบบถ่ายทอดสัญญาณภาพตัวอ่อนติดตั้งอยู่ภายใน ทำหน้าที่ถ่ายภาพต่อเนื่องแบบ time-lapseเพื่อแสดงพัฒนาการของเซลล์ตัวอ่อนขณะที่อยู่ภายในตู้เลี้ยงเซลล์ตัวอ่อน 
ทำให้ทีมผู้รักษาสามารถดูพัฒนาการของตัวอ่อนได้โดยไม่มีผลกระทบกับพัฒนาการของเซลล์ตัวอ่อน
ประโยชน์ของ EmbryoScope
ช่วยให้ทีมผู้รักษามีข้อมูลที่มีประสิทธิภาพในการประเมินและคัดเลือกตัวอ่อนได้มากขึ้น เนื่องจากมีการถ่ายภาพต่อเนื่องโดยระบบ time-lapse
สามารถเรียกดูภาพต่อเนื่องพัฒนาการของตัวอ่อนได้อย่างสะดวก เนื่องจากข้อมูลและภาพของตัวอ่อนจะถูกจัดเก็บในระบบคอมพิวเตอร์
สามารถรักษาสภาพแวดล้อมภายใน เช่น อุณหภูมิ สภาวะความเป็นกรดด่าง ให้กับตัวอ่อนได้เป็นอย่างดี
ลดผลกระทบต่อพัฒนาการของเซลล์ตัวอ่อนและลดจำนวนครั้งที่ทีมผู้รักษาจะต้องนำถาดเลี้ยงออกมาดูตัวอ่อนผ่านกล้องจุลทรรศน์
มีรายงานทางคลินิกพบว่า EmbryoScope ช่วยเพิ่มอัตราการตั้งครรภ์และความสำเร็จในการรักษาภาวะมีบุตรยาก



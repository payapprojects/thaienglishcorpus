คอนกรีตบล็อกจากแอสฟัลต์คอนกรีตเก่า
งานวิจัยนี้มีวัตถุประสงค์เพื่อศึกษาการใช้หินแอสฟัลต์คอนกรีตเก่า 
เป็นมวลรวมในผลิตภัณฑ์คอนกรีตบล็อกโดยสัดส่วนผสมคอนกรีตที่ใช้ในการทดสอบคือ 1 : 6 : 0.4 หมายถึง ปูนซีเมนต์ 1 ต่อมวลรวม 6 ต่อน้ำ 0.40 ส่วนโดยน้ำหนัก 
เปรียบเทียบคุณสมบัติของคอนกรีตบล็อกที่ใช้หินแอสฟัลต์คอนกรีตเก่า และหินฝุ่นจากเหมืองหินปูน (มวลรวมทั่วไป) 
ขึ้นรูปคอนกรีตบล็อกมาตรฐาน ขนาด 7×19×39 เซนติเมตร ด้วยเครื่องอัดคอนกรีตบล็อก 
ทดสอบตามมาตรฐาน มอก. 58-2530 เรื่องคอนกรีตบล็อกชนิดไม่รับน้ำหนักผลการทดสอบ 
พบว่าคอนกรีตบล็อกที่ใช้หินแอสฟัลต์คอนกรีตเก่าเป็นมวลรวม 
มีความต้านทานแรงอัดและการดูดซึมน้ำต่ำกว่าคอนกรีตบล็อกปกติ 
อย่างไรก็ตามคอนกรีตบล็อกทั้งหมดมีสมบัติผ่านตามที่มาตรฐาน มอก.กำหนด 
ทำให้คอนกรีตบล็อกจากแอสฟัลต์คอนกรีตเก่าสามารถใช้เป็นวัสดุสำหรับก่อผนังได้ดี
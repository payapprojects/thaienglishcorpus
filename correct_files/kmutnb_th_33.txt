ความชื้นแอคติวิติของน้ำและความสามารถในการละลายของผงกะเพราลดลงอย่างมีนัยสำคัญทางสถิติเมื่อความเข้มข้นของสารห่อหุ้มเพิ่มขึ้นจากร้อยละ 10–30 (p < 0.05) 
อย่างไรก็ตามผงกะเพราที่ห่อหุ้มด้วยกัมอารบิกมีการละลายที่ดีกว่ามอลโตเดกซ์ทรินที่ความเข้มข้นเดียวกัน 
การศึกษาลักษณะทางสัณฐานวิทยาพบว่าเมื่อใช้ปริมาณสารห่อหุ้มเพิ่มขึ้นทำให้ผงกะเพรามีขนาดอนภุาคใหญ่ขึ้นแต่มีความหนาแน่นรวมลดลง 
นอกจากนี้การใช้ปริมาณสารห่อหุ้มเพิ่มขึ้นเป็นผลให้ปริมาณสารฟีนอลิกทั้งหมดและฤทธิ์ต้านอนุมูลอิสระ (DPPH) ของผงกะเพรามีค่าลดลงอย่างมีนัยสำคัญทางสถิติ (p < 0.05) 
ดังนั้น การห่อหุ้มผงกะเพราด้วยกัมอารบิกร้อยละ 10 จึงถูกเลือกใช้สำหรับการทดลองขั้นต่อไป 
การเพิ่มขึ้นของอุณหภูมิขาเข้าไม่มีผลต่อความสามารถในการละลายแต่มีผลต่อความชื้น แอคติวิติของน้ำ ความหนาแน่นรวม ขนาดอนุภาค ค่าความสว่างปริมาณสารฟีนอลิกทั้งหมดและฤทธิ์ต้านอนุมูลอิสระ (DPPH) อย่างมีนัยสำคัญทางสถิติ (p < 0.05) 
การใช้อุณหภูมิขาเข้า 140 องศาเซลเซียส ทำให้ปริมาณสารฟีนอลิกทั้งหมดและฤทธิ์ต้านอนุมูลอิสระระหว่างการจำลองการย่อยในหลอดทดลองสูงกว่าการใช้อุณหภูมิอื่นอย่างมีนัยสำคัญทางสถิติ 
จากผลการทดลองสรุปว่าวิธีที่เหมาะสมที่สุดสำหรับการห่อหุ้มผงกะเพราคือการใช้กัมอารบิกเป็นสารห่อหุ้มร้อยละ 10 และใช้อุณหภูมิขาเข้าของเครื่องทำแห้งแบบพ่นฝอยที่ 140 องศาเซลเซียส
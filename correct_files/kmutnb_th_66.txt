การกระจายตัวของใยบะซอลต์ในสารละลาย
การศึกษาการกระจายตัวของเส้นใยบะซอลต์ในสารละลายเพื่อหาสภาวะที่เหมาะสมในการกระจายตัวของเส้นใยบะซอลต์ 
การเลือกใช้เส้นใยบะซอลต์เป็นอีกทางเลือกหนึ่งในการลดการใช้แร่ใยหินซึ่งเป็นอันตรายต่อร่างกายแต่จากการนำไปใช้งานในวัสดุก่อสร้าง
พบปัญหาเรื่องการเกาะกลุ่มของเส้นใยบะซอลต์ 
การศึกษาการกระจายตัวจะสามารถช่วยแก้ปัญหาที่เกิดขึ้นได้ 
มีการวัดค่าความต้านทานไฟฟ้าและค่าความขุ่นของสารละลาย ซึ่งเป็นค่าบ่งบอกถึงการกระจายตัวของเส้นใยบะซอลต์ 
ในการทดลองเปรียบเทียบอัตราส่วนเส้นใยบะซอลต์ต่อน้ำพบว่า ที่ปริมาณเส้นใยบะซอลต์ 1 เปอร์เซ็นต์โดยมวล เส้นใยจะมีการกระจายตัวดีที่สุด 
สารกระจายตัวคาร์บอกซีเมทิลเซลลูโลสสามารถช่วยให้เส้นใยบะซอลต์กระจายตัวได้ดีขึ้น 
พบว่าที่พีเอชและสัดส่วนของสารช่วยกระจายตัวเดียวกัน คาร์บอกซีเมทิลเซลลูโลสจะให้ค่าความต้านทานไฟฟ้าต่ำกว่าการเติมลาเท็กซ์ 
ในกรณีคาร์บอกซีเมทิลเซลลูโลสที่พีเอชของสารละลายเท่ากับห้า เจ็ด และเก้า ค่าความต้านทานไฟฟ้ามีค่าใกล้เคียงกันมาก
การพัฒนาแบบจำลองวงจรตรรกะสังเคราะห์บนยีนด้วยขั้นตอนวิธีเชิงพันธุกรรม
บทความนี้ได้กล่าวถึงการนำวิธีการทางวิศวกรรมมาประยุกต์ใช้ในการศึกษาและพัฒนาแบบจำลองของกระบวนการแสดงออกของยีน ซึ่งการแสดงออกของยีนนั้นจะอยู่ในรูปของโปรตีน 
โดยการนำแนวคิดของกระบวนการลอกรหัสของ lacoperon ที่มีกระบวนการทำงานที่เสมือนกับวงจรอิเล็กทรอนิกส์ ซึ่งสามารถพิจารณาด้วยสถานะของการทำงานแบบ On และ Off ได้ 
โดยมีตัวกระตุ้นหนึ่งหรือสองตัวที่เปรียบเสมือนการป้อนค่าอินพุตให้กับวงจร แบบจำลองการทำงานนี้ใช้ขั้นตอนวิธีเชิงพันธุกรรม (Genetic Algorithm) มาช่วยในการค้นหาค่าพารามิเตอร์ที่มีความเหมาะสมที่สุด เพื่อให้การคำนวณปริมาณการเกิดผลผลิตโปรตีนของกระบวนการลอกรหัสที่มีความเข้มข้นของตัวกระตุ้นที่แตกต่างกันนั้นได้ผลลัพธ์ที่มีความถูกต้อง 
ผลของการออกแบบเกตตรรกะสังเคราะห์พื้นฐานเหล่านี้สามารถนำไปขยายเป็นวงจรตรรกะสังเคราะห์ที่มีความซับซ้อนมากขึ้นได้
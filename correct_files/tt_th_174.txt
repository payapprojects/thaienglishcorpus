การนอนหลับเป็นความต้องการพื้นฐานของมนุษย์ โดยเฉพาะผู้ป่วยภาวะหัวใจวายที่ เข้ารับการรักษาในโรงพยาบาล 
มีสิ่งกระตุ้นมากมายที่รบกวนคุณภาพการนอนหลับ
แบ่งออก ได้เป็น 2 ประเภท ได้แก่ สิ่งกระตุ้นภายใน คือ ความรู้สึกไม่แน่นอนในความเจ็บป่วย และ สิ่งกระตุ้นภายนอก คือ เหตุการณ์ที่คุ้นเคยประกอบด้วย กิจกรรมการพยาบาล เสียง และแสง 
สิ่งกระตุ้นเหล่านี้อาจมีความสัมพันธ์กับคุณภาพการนอนหลับ 
ผลการศึกษาครั้งนี้ใช้เป็นแนวทาง ในการพัฒนาการจัดการพยาบาล คุณภาพการนอนหลับเพื่อเพิ่มคุณภาพชีวิตให้กับผู้ป่วยภาวะ หัวใจวายที่เข้ารับการรักษาในโรงพยาบาล 
การวิจัยเชิงบรรยายครั้งนี้มีวัตถุประสงค์เพื่ออธิบายคุณภาพการนอนหลับ ความรู้สึก ไม่แน่นอนในความเจ็บป่วย เหตุการณ์ที่คุ้นเคยและความสัมพันธ์ระหว่างตัวแปรดังกล่าว ข้างต้นและคุณภาพการนอนหลับ 
โดยประยุกต์ใช้ทฤษฎีความรู้สึกไม่แน่นอนในความเจ็บป่วย ของมิเชลเป็นกรอบแนวคิดในการศึกษาครั้งนี้ 
กลุ่มตัวอย่างคือผู้ป่วยภาวะหัวใจวายที่เข้า รับการรักษาในหอผู้ป่วยอายุรศาสตร์ ตึกอัษฏางค์ โรงพยาบาลศิริราช จำนวน 120 ราย 
ผู้วิจัยเก็บรวบรวมข้อมูลโดยใช้วิธีการสัมภาษณ์ตามแบบสอบถาม ซึ่งแบ่งออกเป็น 4 ส่วนคือ ข้อมูลส่วนบุคคล คุณภาพการนอนหลับ การประยุกต์ความรู้สึกไม่แน่นอนในความเจ็บป่วย และ เหตุการณ์ที่คุ้นเคย 
ข้อมูลที่ได้วิเคราะห์ด้วยสถิติ ความถี่ ร้อยละ ค่าเฉลี่ย ส่วนเบี่ยงเบน มาตรฐาน พิสัยและค่าสัมประสิทธิ์สหสัมพันธ์เพียร์สัน 
ผลการวิจัยพบว่า ผู้ป่วยภาวะหัวใจวายที่เข้ารับการรักษาในโรงพยาบาลมีคุณภาพ การนอนหลับอยู่ในระดับปานกลาง 
มีความรู้สึกไม่แน่นอนในความเจ็บป่วยมาก
และมีความเห็น ด้วยกับเหตุการณ์ที่คุ้นเคยอยู่ในระดับปานกลาง 
ความรู้สึกไม่แน่นอนในความเจ็บป่วย ความ คลุมเครือเกี่ยวกับความเจ็บป่วยและการรักษา เหตุการณ์ที่คุ้นเคย เสียงและแสง มีความ สัมพันธ์ทางลบกับคุณภาพการนอนหลับ 
ความซับซ้อนเกี่ยวกับการรักษาและระบบบริการ ความไม่สอดคล้องในข้อมูล เกี่ยวกับความเจ็บป่วยและการรักษา การไม่สามารถทำนายถึงระยะเวลาการเจ็บป่วยและการ พยากรณ์โรค และกิจกรรมการพยาบาล มีความสัมพันธ์ทางลบกับคุณภาพการนอนหลับ  ด้วยเช่นกัน 
ผลการศึกษาครั้งนี้เป็นแนวทางให้แก่พยาบาลและบุคลากรด้านสุขภาพในการประเมินความ รู้สึกไม่แน่นอนในความเจ็บป่วย เหตุการณ์ที่คุ้นเคยที่รบกวนคุณภาพการนอนหลับเพื่อลดความ รู้สึกไม่แน่นอนในความเจ็บป่วย 
ส่งเสริมให้มีการพักผ่อนและนอนหลับที่เพียงพอ จัดสิ่งแวดล้อม ให้เหมาะสม 
รวมไปถึงการวางแผนและให้ความรู้ในการเผชิญกับความเจ็บป่วยเพื่อทำให้คุณภาพ ชีวิตของผู้ป่วยดีขึ้น
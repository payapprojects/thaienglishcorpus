วิธีการกำหนดจำนวนรถไฟฟ้าสำหรับใช้ให้บริการเดินรถและทำงานซ่อมบำรุง
เนื่องจากรถไฟฟ้าซึ่งเป็นหัวใจหลักในธุรกิจการให้บริการเดินรถไฟฟ้ามีราคาแพงมาก จึงต้องมีการบริหารจัดการการใช้งานให้มีประสิทธิภาพมากที่สุด
งานวิจัยนี้มีวัตถุประสงค์เพื่อหาจำนวนรถไฟฟ้าที่น้อยที่สุดสำหรับให้บริการและทำงานซ่อมบำรุงเชิงป้องกัน 
โดยแบบจำลองทางคณิตศาสตร์ถูกนำมาใช้ในการหาจำนวนรถไฟฟ้าที่น้อยที่สุดสำหรับให้บริการตามตารางเดินรถที่กำหนด
จากผลการคำนวณจะต้องการรถไฟฟ้าอยางน้อยจำนวน 240 ขบวน สำหรับโครงการรถไฟฟ้าในอนาคตในเขตกรุงเทพฯ และปริมณฑลซึ่งมีระยะทางการให้บริการรวม 509 กิโลเมตร 
โดยพบว่าระยะทางและเฮดเวย์ในการให้บริการเดินรถจะส่งผลต่อจำนวนรถไฟฟ้าที่ต้องการ 
ทั้งนี้รถไฟฟ้าขนส่งมวลชนมักจะมีรถไฟฟ้าที่ว่างจากการให้บริการในชั่วโมงปกติระหว่างช่วงเวลาเร่งด่วน 
วิธีการฮิวริสติกจึงถูกนำมาใช้เพื่อจัดตารางเดินรถและจัดตารางงานซ่อมบำรุงในเวลาว่างจากการใช้บริการของรถไฟฟ้าซึ่งจะสามารถระบุจำนวนรถไฟฟ้าที่น้อยที่สุดที่ต้องการสำหรับให้บริการและทำงานซ่อมบำรุงเชิงป้องกัน
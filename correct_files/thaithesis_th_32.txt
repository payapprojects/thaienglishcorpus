การวิจัยครั้งนี้มีจุดมุ่งหมาย เพื่อศึกษาเปรียบเทียบภาพลักษณ์องค์กรที่เกิดขึ้นจากการเสนอข่าวของหนังสือพิมพ์ จำนวน 12 ฉบับ เกี่ยวกับโครงการโทรศัพท์ 3 ล้านเลขหมาย 
และการสำรวจความคิดเห็นของประชาชนผู้ใช้บริการโทรศัพท์จำนวน 100 คน ทั้งในกรุงเทพฯ และต่างจังหวัด 
ผลการวิจัยพบว่า ภาพลักษณ์องค์กรที่เกิดขึ้นจากแหล่งข้อมูลทั้งสองมีความแตกต่างกัน โดยผลที่เกิดขึ้นจากการเสนอข่าวของหนังสือพิมพ์จำนวน 12 ฉบับ พบว่า บริษัทเทเลคอมเอเชียฯ มีภาพลักษณ์ด้านบวกมากที่สุด องค์การโทรศัพท์ฯ และบริษัท ไทยเทเลโฟนฯ มีภาพลักษณ์ด้านบวกรองลงมาตามลำดับ ส่วนกระทรวง-คมนาคม ปรากฏภาพลักษณ์ในเชิงกลาง ๆ มากที่สุด 
เมื่อจำแนกหนังสือพิมพ์จำนวน 12 ฉบับ ออกเป็น 2 ประเภท คือหนังสือพิมพ์ทั่วไปกับหนังสือพิมพ์ทั่วไปกับหนังสือพิมพ์ธุรกิจพบว่า ผลการเสนอข่าวของหนังสือพิมพ์ทั้ง2 ประเภท มีความแตกต่างกันโดยหนังสือพิมพ์ทั่วไปเสนอข่าวเกี่ยวกับบริษัท-เทเลคอมเอเชียฯ เป็นภาพลักษณ์เชิงบวกมากที่สุด รองลงมาบริษัทไทยเทเลโฟนฯส่วนองค์กการโทรศัพท์ฯ ปรากฎภาพลักษณ์เชิงลบ กระทรวงคมนาคมปรากฎภาพลักษณ์ในเชิงกลาง ๆ 
สำหรับหนังสือพิมพ์ธุรกิจ ปรากฎผลด้านภาพลักษณ์เชิงบวกกับบริษัทเทเลคอมเอเชียฯ มากที่สุดองค์การโทรศัพท์ฯ และบริษัท-ไทยเทเลโฟนฯ มีภาพลักษณ์เชิงบวก รองลงมาตามลำดับกระทรวงคมนาคม ปรากฏภาพลักษณ์เชิงกลาง ๆ มากที่สุด 
การสำรวจความคิดเห็นประชาชนผู้ใช้บริการโทรศัพท์ ผลปรากฏว่าประชาชนมีทัศนรคติที่ดีต่อองค์การโทรศัพท์ฯ มากที่สุด รองลงมาบริษัทเทเลคอมเอเชียฯบริษัทไทยเทเลโฟนฯ และกระทรวงคมนาคม ประชาชนมีทัศนคติเชิงเป็นกลางในคุณสมบัติเด่นด้านภาพลักษณ์องค์กร 
พบว่าองค์การโทรศัพท์ฯ มีคุณสมบัติเด่นมากที่สุด รองลงมาคือบริษัทเทเลคอมเอเชียฯ บริษัทไทยเทเลโฟนฯ และกระทรวงคมนาคมมีคุณสมบัติเด่นปานกลาง 
เมื่อเปรียบเทียบผลการศึกษาทั้ง 2 ลักษณะแล้ว สามารถสรุปได้ว่ามีความแตกต่างกันระหว่างผลที่เกิดขึ้นจากการเสนอข่าวของหนังสือพิมพ์กับการสำรวจความคิดเห็นประชาชนผู้ใช้บริการโทรศัพท์
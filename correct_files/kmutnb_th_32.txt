วงจรหาค่าเฉลี่ยกำลังสองของสัญญาณที่ซีมอสทำงานในโหมดกระแสกำลังต่ำ
บทความนี้นำเสนอ วงจรหาค่าเฉลี่ยกำลังสองของสัญญาณที่ซีมอสทำงานในโหมดกระแสกำลังต่ำ โดยอาศัยหลักการทรานส์ลิเนียร์ที่ซีมอสทำงานในสภาวะอิ่มตัว 
และใช้เทคนิคการออกแบบวงจรด้วยวิธีการคำนวณแบบอ้อม 
โครงสร้างวงจรที่นำเสนอประกอบด้วยวงจรหลัก คือ วงจรยกกำลังสองแบบ 2 จตุภาค และวงจรกรองสัญญาณความถี่ต่ำผ่าน 
ซึ่งสามารถรองรับการทำงานของสัญญาณอินพุตได้ทั้งสัญญาณด้านบวกและลบ 
ผลการจำลองการทำงานของวงจรทดสอบด้วยโปรแกรม HSPICE โดยใช้แบบจำลองพารามิเตอร์ของ BSIM3v3 ระดับ 49 เทคโนโลยีซีมอส TSMC 0.18 μm 
พบว่า คุณสมบัติของวงจรสามารถทำงานได้ดีที่ช่วงกระแสอินพุตกว้าง (500 nA–100 μA) แรงดันไฟเลี้ยงต่ำ (1.8 V) อัตราการบริโภคกำลังต่ำ (0.15 μW) มีค่าความกว้างแถบความถี่ใช้งานสูง (50 MHz) และความคลาดเคลื่อนในการแปลงสัญญาณต่ำกว่าร้อยละ 1 ซึ่งผลการจำลองการทำงานของวงจรที่ได้มีค่าสอดคล้องตามทฤษฎี
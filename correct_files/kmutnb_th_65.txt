ผลของสารละลายอิเล็กโทรไลต์ที่มีต่อการงอกของสังกะสีบนแผ่นนิกเกิลโฟม
งานวิจัยนี้ได้ดำเนินการชุบแผ่นนิกเกิลโฟมด้วยโลหะสังกะสีเป็นขั้วแอโนด 
เพื่อศึกษาผลการงอกของเดนไดรต์สังกะสีเมื่อใช้กระแสไฟฟ้าต่างกัน โดยใช้สารละลายโพแทสเซียมไฮดรอกไซด์หรือสารละลายซิงค์ซัลเฟตทำหน้าที่เป็นสารละลายอิเล็กโทรไลต์ 
จากนั้นตรวจสอบโครงร่างแผ่นอัดแน่นด้วยกล้องจุลทรรศน์แบบส่องกราด (Scanning Electron Microscope; SEM) 
ผลการทดลองพบว่าชิ้นงานที่ชุบสังกะสีโดยใช้กระแสไฟฟ้า 0.8 A และซิงค์ซัลเฟตเป็นสารละลายอิเล็กโทรไลต์ มีการจัดเรียงตัวของเดนไดรต์สังกะสีเป็นแบบแผ่นอัดแน่น (Compact) 
ขั้วที่เตรียมได้มีความสามารถในการปล่อยประจุไฟฟ้าออกได้ดี สามารถทำงานได้ 210 รอบ เป็นเวลามากกว่า 5 ชั่วโมง
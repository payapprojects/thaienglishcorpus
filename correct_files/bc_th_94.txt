ภาษาอังกฤษเฉพาะทาง - สำหรับแพทย์
สนใจรับข้อมูลเพิ่มเติม
ภาษาอังกฤษเฉพาะทางสำหรับแพทย์
เพิ่มทักษะการสื่อสารเพื่องานทางการแพทย์ พยาบาล และเภสัชกรรม ด้วยหลักสูตรภาษาอังกฤษที่เน้นทักษะการสื่อสารและคำศัพท์เฉพาะทางที่จะช่วยให้คุณสามารถใช้ภาษาอังกฤษในการสื่อสารกับคนไข้และเพื่อนร่วมงานได้อย่างมั่นใจ 
เรียนในสถาบันการศึกษาชั้นนำของสหราชอาณาจักร ที่จะทำให้คุณได้รับแรงบันดาลใจใหม่ๆ ทั้งในและนอกห้องเรียน ปิดเทอมมิถุนายน – สิงหาคมนี้ บริติช เคานซิลร่วมกับ TIECA 
ชวนคุณบินลัดฟ้าไปพัฒนาภาษาอังกฤษในดินแดนต้นกำเนิดภาษาและสัมผัสวัฒนธรรมแบบอังกฤษ กับหลักสูตร English for Medicine 
ภาษาอังกฤษเฉพาะทางสำหรับแพทย์ เหมาะสำหรับใคร
English for Medicine เป็นหลักสูตรภาษาอังกฤษเฉพาะทางที่ออกแบบมาเป็นพิเศษสำหรับนักศึกษาแพทย์ 
นักเรียนนักศึกษาที่เตรียมตัวเข้าเรียนแพทยศาสตร์ ทันตแพทยศาสตร์ เภสัชศาสตร์และบุคลากรทางการแพทย์ที่สนใจพัฒนาภาษาอังกฤษเฉพาะทาง 
และเปิดรับแรงบันดาลใจใหม่ ๆ จากกิจกรรมทั้งในและนอกห้องเรียน 
จัดการเรียนการสอนโดยสถาบัน ฯ ที่ได้รับการรับรองจากบริติช เคานซิล ในเมืองต่าง ๆ ทั่วสหราชอาณาจักร  
ภาษาอังกฤษเฉพาะทางสำหรับแพทย์ เรียนอะไรบ้าง 
และต่างจากหลักสูตรภาษาอังกฤษทั่วไปอย่างไร 
หลักสูตรสามารถปรับให้เข้ากับความต้องการและพื้นฐานของผู้เรียนแต่ละคน 
โดยประกอบด้วยเนื้อหาให้เลือกดังต่อไปนี้;
เสริมพื้นฐานภาษาอังกฤษให้แน่น 
พร้อมเรียนรู้คำศัพท์เฉพาะทางในแวดวงการแพทย์ 
เรียนรู้การใช้ประโยคและไวยากรณ์ที่จำเป็นสำหรับแพทย์ เช่นการซักประวัติคนไข้ 
การวิเคราะห์อาการ 
การให้คำแนะนำคนไข้ การสื่อสารในสถานการณ์ต่าง ๆ เช่นกรณีผู้ป่วยฉุกเฉิน 
สัมผัสชีวิตนักศึกษาแพทย์ในสหราชอาณาจักร 
ผ่านการเยี่ยมชมมหาวิทยาลัยชั้นนำ   
โปรแกรมทัศนศึกษาเพื่อสังเกตและเรียนรู้การทำงานในโรงพยาบาลชั้นนำในสหราชอาณาจักร 
ทดลองสอบ PLAB ข้อสอบสำหรับขอรับใบประกอบวิชาชีพแพทย์ในสหราชอาณาจักรกับ Examiner ที่ได้รับการรับรอง 
English for Medicine ใช้เวลาเรียนนานเท่าไร 
หลักสูตรส่วนใหญ่ใช้เวลาเรียน 4 สัปดาห์ แต่สามารถเพิ่ม-ลดระยะเวลาเรียนได้ตามความต้องการของผู้เรียน 
และสามารถเลือกเดินทางไปเรียนเป็นกลุ่ม หรือแบบเดี่ยวก็ได้ 
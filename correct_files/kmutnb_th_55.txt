การศึกษานี้มีวัตถุประสงค์เพื่อหาปริมาณอนุภาคฝุ่นละอองขนาดเล็กกว่า 10 ไมครอน (10 micron-Particulate Matter; PM10) และความเขม้ ขน้ ของสารโพลิไซคลิกอะโรมาติกไฮโดรคารบ์ อน (Polycyclic Aromatic Hydrocarbons; PAHs) ในอากาศภายในสถานประกอบพิธีกรรมทางศาสนา โดยเก็บตัวอย่างใกล้แหล่งกำเนิดหลัก (กระถางธูป) และจุดที่ห่างจากแหล่งกำเนิดหลัก 4 เมตร ด้วยชุด Deployable Particulate Sampler 
โดยมีจำนวนตัวอย่าง 36 ตัวอย่าง และศึกษาความสัมพันธ์ระหว่างปัจจัยด้านสภาพแวดล้อม 
ได้แก่ ความเร็วลม อุณหภูมิ และความชื้นสัมพัทธ์ กับความเข้มข้นของ PM10 และ PAHs 
ผลการศึกษาพบว่า ความเข้มข้นเฉลี่ยของ PM10 มีค่าเฉลี่ยเท่ากับ 677.83–719.83 ไมโครกรัมต่อลูกบาศก์เมตร ความเข้มข้นเฉลี่ยของ PAHs มีค่าเฉลี่ยเท่ากับ 4.07–5.38 นาโนกรัมต่อลูกบาศก์เมตร โดยที่จุดเก็บตัวอย่างแต่ละจุดมีค่าเฉลี่ย PM10 และ PAHs ไม่แตกต่างกันอย่างมีนัยสำคัญ 
ส่วนความสัมพันธ์ของ PM10 กับปัจจัยทางด้านอุตุนิยมวิทยาทั้ง 3 ด้านคือ อุณหภูมิ ความเร็วลม และความชื้นสัมพัทธ์ พบว่าความสัมพันธ์ของอุณหภูมิกับความเข้มข้นของ PM10 มีความสัมพันธ์ทางด้านลบอย่างมีนัยสำคัญทางสถิติที่ระดับความเชื่อมั่น 95% แต่ความสัมพันธ์ระหว่างความเร็วลมและความชื้นสัมพัทธ์กับความเข้มข้นของ PM10 ไม่มีความสัมพันธ์กัน และจากการศึกษาความสัมพันธ์ระหว่างสาร PAHs กับปัจจัยทางด้านอุตุนิยมวิทยาทั้ง 3 ด้าน พบว่าความสัมพันธ์ของอุณหภูมิ ความเร็วลมและความชื้นสัมพัทธ์ กับสาร PAHs มีความไม่สัมพันธ์กันทางสถิติ
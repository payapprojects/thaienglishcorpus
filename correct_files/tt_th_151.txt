การวิจัยครั้งนี้มีวัตถุประสงค์เพื่อศึกษาความรู้ความสามารถในการประเมินผู้ป่วยของนักศึกษาพยาบาลที่ได้รับการสอนการประเมินผู้ป่วยโดยใช้แบบแผนสุขภาพของกอร์ดอน และเปรียบเทียบความรู้และความสามารถของนักศึกษาพยาบาลในการประเมินผู้ป่วยระหว่างกลุ่มที่ได้รับการสอนการประเมินผู้ป่วย
โดยใช้แบบแผนสุขภาพของกอร์ดอนกับกลุ่มที่ได้รับการสอนตามปกติ กลุ่มตัวอย่างประชากรเป็นนักศึกษาพยาบาล ชั้นปีที่ 3 ของวิทยาลัยพยาบาลเกื้อ-การุณย์ ที่ขึ้นฝึกภาคปฏิบัติการพยาบาลอายุรศาสตร์-ศัลยศาสตร์ จำนวน 28 คน
โดยวิธีสุ่มแบบแบ่งชั้น แบ่งเป็นกลุ่มทดลอง 14 คน และกลุ่มควบคุม 14 
คนทำการทดลองโดยวิธีวัดก่อนและหลังการทดลอง 
เครื่องมือที่ใช้ในการวิจัยคือ คู่มือการประเมินผู้ป่วย แผนการสอน แบบทดสอบความรู้ และแบบตรวจสอบความครอบคลุมการประเมินผู้ป่วย 
และการวินิจฉัยการพยาบาล ทดสอบผลการวิจัยโดยทดสอบค่าที (t-test) 
ผลการวิจัยพบว่า
1. ความรู้และความสามารถของนักศึกษาพยาบาลในการประเมินผู้ ป่วยโดยใช้แบบแผนสุขภาพของกอร์ดอน ภายหลังการทดลองมากกว่าการทดลอง อย่างมีนัยสำคัญทางสถิติที่ระดับ .01 
2. ความรู้และความสามารถของนักศึกษาพยาบาลในการประเมินผู้ป่วยกลุ่มที่ได้รับการสอนการประเมินผู้ป่วยโดยใช้แบบแผนสุขภาพของกอร์ดอน มากกว่ากลุ่มที่ได้รับการสอนปกติอย่างมีนัยสำคัญทางสถิตที่ระดับ .01
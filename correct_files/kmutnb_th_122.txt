การผลิตไบโอดีเซลจากน้ำมันมะเยาหินและผลของเชื้อเพลิงไบโอดีเซลต่อสมรรถนะและก๊าซไอเสียของเครื่องยนต์
บทความวิจัยนี้ทำการศึกษาการผลิตไบโอดีเซลจากน้ำมันมะเยาหินด้วยกระบวนการทรานส์เอสเทอริฟิเคชันโดยใช้โพแทสเซยี มไฮดรอกไซด์ (KOH) 
เป็นตัวเร่งปฏิกิริยาพร้อมทังทำการศึกษาคุณสมบัติของไบโอดีเซล
ในการศึกษาสมรรถนะและการปล่อยก๊าซไอเสียใช้เครื่องยนต์ดีเซลลูกสูบเดี่ยว อัตราส่วนเชื้อเพลิงผสมไบโอดีเซลที่ทำการศึกษาคือ BD10, BD20, BD30, BD50 และ B100 เปรียบเทียบกับน้ำมันดีเซลที่ขายในท้องตลาด (B7) ที่ภาวะโหลดสูงสุดโดยเพิ่มความเร็วรอบครั้งละ 200 รอบต่อนาที ตั้งแต่ความเร็วรอบ 1,200–2,000 รอบต่อนาที 
ผลการศึกษาสมบัติของไบโอดีเซลพบว่ามีค่ากรดไขมันเททิลเอสเทอร์ 97.38% โดยน้ำหนัก ค่าความหนืด 7.46 cSt ที่ 40°C ค่าความเป็นกรด 0.41 mg KOH/g และค่าความร้อนสูง 42.53 MJ/kg 
ผลการศึกษาสมรรถนะเครื่องยนต์พบว่าเมื่อเพิ่มปริมาณไบโอดีเซลในเชื้อเพลิงผสมส่งผลทำให้แรงบิด กำลัง และประสิทธิภาพเชิงความร้อนลดลง (B100 มีค่าลดลงเฉลี่ย 7.57%, 7.49% และ 13.72% ตามลำดับ) แต่อัตราการสิ้นเปลืองน้ำมันเชื้อเพลิงจำเพาะมีค่าเพิ่มขึ้น (B100 มีค่าเพิ่มขึ้นเฉลี่ย 16.92%) 
เมื่อเทียบกับน้ำมันดีเซล ส่วนการปล่อยก๊าซไอเสียของเครื่องยนต์พบว่าเมื่อเพิ่มปริมาณไบโอดีเซลในเชื้อเพลิงผสมจะมีการปล่อย CO ลดลงแต่มีการปล่อย CO2 และ NOX เพิ่มขึ้น 
ในส่วนของ SO2 ไม่มีการปล่อยออกมาในทุกอัตราส่วนของเชื้อเพลิงผสม
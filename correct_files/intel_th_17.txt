ด้วยโปรเซสเซอร์ Intel® Core™ แบบปลดล็อคและชุดเครื่องมือการโอเวอร์คล็อกที่ใช้งานง่าย คุณจะสามารถปรับแต่งระบบของคุณเพื่อให้พลังประมวลผลสูงสุด
กฎสำคัญ: เพิ่มความถี่สูงสุด และลดแรงดันไฟต่ำสุด ในขณะที่ระบายความร้อนให้ได้มากที่สุดเพื่อคงความเสถียรให้ระบบ
ขั้นตอนที่ 1: เลือกฮาร์ดแวร์
1.1 - เลือกเมนบอร์ดและพาวเวอร์ซัพพลายที่ปรับมาสำหรับโปรเซสเซอร์ Intel® แบบปลดล็อค
เลือกเมนบอร์ดที่ออกแบบมาโดยเฉพาะสำหรับการโอเวอร์คล็อกเมื่อใช้กับโปรเซสเซอร์ Intel® แบบปลดล็อค 
เลือกใช้พาวเวอร์ซัพพลาย ATX ประสิทธิภาพสูงที่สามารถรับมือกับการใช้พลังงานที่เพิ่มขึ้น 
ทบทวนข้อมูลเกี่ยวกับการโอเวอร์คล็อกด้านล่าง และตรวจสอบให้แน่ใจว่าคุณเข้าใจถึงความเสี่ยง
1.2 - ใช้ระบบระบายความร้อนประสิทธิภาพสูง
ให้ใช้ระบบระบายความร้อนประสิทธิภาพสูง ซึ่งสามารถระบายความร้อนให้โปรเซสเซอร์ได้ดีกว่าความต้องการขั้นต่ำเป็นอย่างมาก 
การระบายความร้อนด้วยของเหลวนั้นเหมาะสมที่สุด นอกจากนั้นการติดตั้งพัดลมที่แชสซีจะช่วยเพิ่มศักยภาพในการโอเวอร์คล็อกมากยิ่งขึ้น
ขั้นตอนที่ 2: ปรับแต่งการตั้งค่าซอฟต์แวร์
2.1 - เพิ่มขีดจำกัดพลังงานและ lCC Max
การใช้ BIOS หรือซอฟต์แวร์ เช่น Intel® Extreme Tuning Utility (Intel® XTU) จะช่วยเพิ่มขีดจำกัดพลังงานและขีดจำกัด current/ICC เพื่อให้ตรงกับความสามารถของเมนบอร์ด พาวเวอร์ซัพพลาย และระบบระบายความร้อน
2.2 - เพิ่มความถี่
เพิ่มอัตราส่วนของระบบย่อยที่คุณพยายามโอเวอร์คล็อก (คอร์ของโปรเซสเซอร์, กราฟิก, ring/cache) 
หมายเหตุ: ความถี่เท่ากับอัตราคูณของความถี่ฐาน 
ตัวอย่าง: หากความถี่เป้าหมายเพิ่มเป็น 5,000 MHz อัตราส่วนจะเท่ากับ 50 หากความถี่ฐานเป็นค่าเริ่มต้น (100MHz)
โปรดทราบว่าอัตราส่วนการโอเวอร์คล็อกกราฟิกโปรเซสเซอร์คูณด้วยครึ่งหนึ่งของความถี่นาฬิกาฐาน
ขั้นตอนที่ 3: รันการทดสอบภาวะวิกฤต
3.1 - ดูว่าเสถียรหรือไม่
ตรวจสอบว่าระบบที่โอเวอร์คล็อกนั้นมีความน่าเชื่อถือหรือไม่โดยรันการทดสอบภาวะวิกฤตอย่างน้อยหนึ่งครั้งเพื่อยืนยันความเสถียรของระบบ
หมายเหตุ: Intel Extreme Tuning Utility มีการทดสอบภาวะวิกฤตและการวัดประสิทธิภาพที่มีประโยชน์มากมาย
3.2 - หากไม่เสถียร ให้เพิ่มแรงดันไฟ
หากระบบไม่เสถียรระหว่างการทดสอบภาวะวิกฤต ให้ลองเพิ่มแรงดันไฟ 
คุณจำเป็นต้องเพิ่มแรงดันไฟเมื่อโอเวอร์คล็อกสูงกว่า 100 ถึง 200 MHz 
พยายามเพิ่มทีละ 5 ถึง 10mV และใช้แรงดันไฟต่ำที่สุดเท่าที่จะเป็นไปได้
เมื่อการเพิ่มแรงดันไฟไม่ช่วยเพิ่มความเสถียรอีกต่อไป คุณอาจมาถึงความถี่ที่ให้ความเสถียรสูงสุดแล้ว
แนะนำให้คุณเลือกโหมดแรงดันไฟ “ปรับตัวได้” ก่อนตั้งค่าแรงดันไฟสุดท้าย
หมายเหตุ: นักโอเวอร์คล็อกมือโปรอาจเลือกที่จะเพิ่มแรงดันไฟนำหน้าความถี่การโอเวอร์คล็อกครั้งต่อไป
3.3 - หากเสถียร ให้เพิ่มความถี่ หรือเสร็จสิ้นการโอเวอร์คล็อก
หากระบบมีความเสถียรหลังการทดสอบภาวะวิกฤต คุณอาจสามารถเพิ่มความถี่ได้อีก ซึ่งให้กลับไปทำตามขั้นตอนที่ 2.2 หากพอใจกับผลการโอเวอร์คล็อกแล้ว ก็เท่ากับเสร็จสิ้นขั้นตอน
ขั้นตอนที่ 4: โอเวอร์คล็อกการเล่นเกมของคุณ
ขอแสดงความยินดี! คุณได้โอเวอร์คล็อกระบบของคุณสำเร็จแล้วและมีระบบที่เสถียร
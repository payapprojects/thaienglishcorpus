การพัฒนารูปแบบการจัดการคุณภาพงานบำรุงรักษาระบบการจ่ายน้ำของสำนักงานประปาสาขาการประปานครหลวง
งานวิจัยนี้มีวัตถุประสงค์ 
1) เพื่อศึกษาแนวทางการจัดการคุณภาพงานบำรุงรักษาระบบการจ่ายน้ำของสำนักงานประปาสาขา การประปานครหลวง 
2) เพื่อพัฒนารูปแบบการจัดการคุณภาพงานบำรุงรักษาระบบการจ่ายน้ำของสำนักงานประปาสาขา การประปานครหลวง และ 
3)เพื่อจัดทำคู่มือแนวปฏิบัติสำหรับสำนักงานประปาสาขาในการบริหารจัดการคุณภาพงานบำรุงรักษาระบบการจ่ายน้ำ
ใช้วิธีดำเนินการวิจัยแบบผสมผสานประกอบด้วย วิธีวิจัยเชิงปริมาณ 
และวิธีวิจัยเชิงคุณภาพกลุ่มประชากร ได้แก่ รองผู้ว่าการ ผู้ช่วยผู้ว่าการ ผู้จัดการสำนักงานประปาสาขาและผู้อำนวยการกองบำรุงรักษา 
เครื่องมือที่ใช้ได้แก่ แบบสัมภาษณ์กึ่งโครงสร้าง แบบสอบถาม และแบบประเมินคู่มือ สถิติที่ใช้ 
ได้แก่ ค่าเฉลี่ย และค่าเบี่ยงเบนมาตรฐานผลการวิจัยพบว่า 
รูปแบบการจัดการคุณภาพงานบำรุงรักษาระบบการจ่ายน้ำของสำนักงานประปาสาขา การประปานครหลวง มี 4 มิติ ได้แก่ มิติทรัพยากรมนุษย์ (People) จำนวน 8 องค์ประกอบ มิติการวางแผน (Planning) จำนวน 9 องค์ประกอบ มิติกระบวนการดำเนินงาน (Process) จำนวน 12 องค์ประกอบ และมิติผลการปฏิบัติงาน (Performance) จำนวน 11 องค์ประกอบ รวมจำนวนทั้งสิ้น 40 องค์ประกอบ 
สำหรับผลการประเมินคู่มือแนวทางการปฏิบัติในการนำรูปแบบการจัดการคุณภาพงานบำรุงรักษาระบบการจ่ายน้ำของสำนักงานประปาสาขา การประปานครหลวง 
ไปประยุกต์ใช้พบว่ามีความชัดเจนและเหมาะสมในการนำไปใช้เป็นแนวทางเพื่อวางแผนงานในภาคปฏิบัติการ
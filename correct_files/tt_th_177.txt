วัณโรคปอดเป็นโรคติดต่อเรื้อรังที่ก่อให้เกิดผลกระทบต่อบุคคลทั้งทางด้านร่างกายจิตใจ อารมณ์ และสังคม 
เนื่องจากผู้ป่วยต้องเผชิญกับอาการหายใจเหนื่อยหอบ ไอเป็นเลือด และ เจ็บหน้าอก ที่มีความรุนแรงขึ้น ตามพยาธิสภาพของโรค 
ปัญหาดังกล่าวก่อให้เกิดผลกระทบ ต่อความผาสุข และแบบแผนการดำเนินชีวิตของผู้ป่วยโดยตรง การดูแลตนเองอย่างถูกต้อง และต่อเนื่อง จึงมีความสำคัญยิ่ง 
การวิจัยครั้งนี้มีวัตถุประสงค์เพื่อศึกษาการรับรู้ สมรรถนะในตนเองกับพฤติกรรมการดูแลตนเองของผู้ป่วยวัณโรค กลุ่มตัวอย่างเป็นผู้ป่วย วัณโรคปอดที่ได้รับการรักษา ที่แผนกผู้ป่วยนอกสถานตรวจโรคปอดกรุงเทพ จำนวน 150 ราย 
เก็บรวบรวมข้อมูล โดยใช้แบบบันทึกข้อมูลส่วนบุคคล แบบวัดการรับรู้สมรรถนะในตนเอง และ แบบวัดพฤติกรรมการดูแลตนเอง ระหว่างเดือนพฤษภาคมถึงเดือนกรกฎาคม 2542 
วิเคราะห์ ข้อมูลโดยหาค่าร้อยละ ค่าเฉลี่ย ค่าเบี่ยงเบนมาตรฐาน ค่าสัมประสิทธิ์ของเพียร์สัน ค่า สัมประสิทธิ์สหสัมพันธ์พหุคูณ และหาอำนาจการทำนาย โดยการวิเคราะห์ถดถอยพหุคูณแบบขั้นตอน 
ผลการวิจัยพบว่า คะแนนเฉลี่ยของการรับรู้สมรรถนะในตนเองโดยรวมอยู่ในระดับสูง และมีพฤติกรรมการดูแลตนเอง โดยรวมอยู่ในระดับดี  
นอกจากนี้ยังพบว่า การรับรู้สมรรถนะในตนเองมีความสัมพันธ์ทางบวกกับพฤติกรรม การดูแลตนเองของผู้ป่วยวัณโรคปอดอย่างมีนัยสำคัญทางสถิติ 
ระดับการ ศึกษามีความสัมพันธ์ทางบวกกับพฤติกรรมการดูแลตนเองและการรับรู้สมรรถนะในตนเองอย่าง มีนัยสำคัญทางสถิติ 
และอายุมีความสัมพันธ์ทางลบกับ ระดับการศึกษา การรับรู้สมรรถนะในตนเอง และพฤติกรรมการดูแลตนเองของผู้ป่วยอย่างมีนัย สำคัญทางสถิติ 
เมื่อวิเคราะห์ ถดถอยพหุคูณแบบขั้นตอน พบว่าการรับรู้สมรรถนะในตนเองและระดับการศึกษาสามารถทำนาย พฤติกรรมการดูแลตนเองของผู้ป่วยวัณโรคปอดได้ร้อยละ66.66
ซึ่งผู้วิจัยมีข้อเสนอแนะว่า ในการให้การพยาบาล พยาบาลควรตระหนัก และควรส่งเสริมให้ผู้ป่วยวัณโรคปอด มีการรับรู้ สมรรถนะในตนเองที่ดี เพื่อจะก่อให้เกิดแรงจูงใจในการพัฒนาศักยภาพในการดูแลตนเองที่ดี และต่อเนื่องตลอดไป
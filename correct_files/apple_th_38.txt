การรับประกันไม่ครอบคลุมความเสียหายจากน้ำหรือของเหลวอื่นๆ ต่อ iPhone หรือ iPod
บริการสำหรับความเสียหายจากของเหลวต่อ iPhone หรือ iPod จะไม่ครอบคลุมโดยการรับประกันแบบจำกัดระยะเวลาหนึ่งปีของ Apple
ตรวจดูว่าของเหลวทำความเสียหายต่อ iPhone หรือ iPod ของคุณหรือไม่
หากของเหลวทำให้ iPhone หรือ iPod ของคุณเสียหาย (เช่น กาแฟหรือน้ำอัดลม) บริการสำหรับความเสียหายจากของเหลวจะไม่รวมอยู่ในการคุ้มครองภายใต้การรับประกันแบบจำกัดระยะเวลาหนึ่งปีของ Apple แต่คุณอาจได้รับสิทธิ์ภายใต้กฎหมายคุ้มครองผู้บริโภค 
เครื่อง iPhone และ iPod ส่วนใหญ่ที่ผลิตหลังปี 2006 จะมีแถบแสดงสถานะการสัมผัสของเหลวในตัวที่จะแสดงว่าอุปกรณ์มีการสัมผัสกับน้ำหรือของเหลวที่มีน้ำหรือไม่
เครื่อง iPhone และ iPod ส่วนใหญ่จะมีแถบวัดความชื้น (LCI) ที่คุณสามารถเห็นได้จากด้านนอก
LCI จะทำงานเมื่อสัมผัสกับน้ำหรือของเหลวที่มีน้ำ 
ปกติแล้วสีของแถบแสดงสถานะจะเป็นสีขาวหรือสีเงิน แต่เมื่อสัมผัสกับน้ำหรือของเหลวที่มีน้ำ จะเปลี่ยนเป็นสีแดงทั้งหมด 
โดยที่ LCI จะไม่ทำงานเนื่องจากการเปลี่ยนแปลงความชื้นหรืออุณหภูมิที่อยู่ภายในข้อกำหนดด้านสิ่งแวดล้อมของผลิตภัณฑ์
หากต้องการทราบว่า LCI ในอุปกรณ์ของคุณสัมผัสกับของเหลวหรือไม่ ให้หาผลิตภัณฑ์ของคุณในตารางด้านล่างนี้และหาตำแหน่งของ LCI ในอุปกรณ์ 
เพื่อช่วยให้คุณสามารถเห็น LCI ได้ ให้ใช้แว่นขยายที่มีไฟส่องแล้วเอียงไฟหรืออุปกรณ์จนกว่าคุณจะเห็น LCI
ตารางนี้จะแสดงตำแหน่งของแถบแสดงสถานะ และลักษณะของแถบแสดงสถานะหลังจากที่สัมผัสกับของเหลวแล้ว ดังนี้
ผลิตภัณฑ์ตำแหน่งของแถบแสดงสถานะการสัมผัสของเหลว
iPhone 11	
iPhone 11 Pro, iPhone 11 Pro Max	
iPhone XS, iPhone XS Max, iPhone X	
iPhone XR	
iPhone 8, iPhone 8 Plus	
iPhone 7, iPhone 7 Plus	
iPhone 6, iPhone 6 Plus, iPhone 6s, iPhone 6s Plus	 
iPhone 5, iPhone 5C, iPhone 5s,  iPhone SE	 
iPhone 4, iPhone 4s	 
iPhone 3G, iPhone 3GS	
iPhone	
iPod touch	
iPod nano	
iPod classic iPod classic
iPod shuffle (รุ่นที่ 3) iPod shuffle (รุ่นที่ 3)
หากคุณไม่แน่ใจว่าการสัมผัสของเหลวเป็นสาเหตุของปัญหาของอุปกรณ์ของคุณหรือไม่ แม้ว่าคุณจะเห็น LCI เป็นสีแดงก็ตาม ให้ติดต่อ AppleCare หรือผู้ให้บริการ iPhone ที่ได้รับอนุญาตเพื่อขอความช่วยเหลือ
iPod nano (รุ่นที่ 7) และ iPod touch (รุ่นที่ 5) จะไม่มีแถบแสดงสถานะการสัมผัสของเหลวที่สามารถมองเห็นได้
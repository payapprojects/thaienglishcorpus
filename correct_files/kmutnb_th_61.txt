เครื่องเติมอากาศชนิดเทอร์ไบน์ความเร็วรอบสูงที่ป้อนอากาศเข้าที่เพลากลวง
งานวิจัยนี้มีวัตถุประสงค์ในการศึกษาเครื่องเติมอากาศชนิดเทอร์ไบน์ความเร็วรอบสูงป้อนอากาศเข้าที่เพลากลวงในขนาดสาธิต 
โดยทดสอบในบ่อเติมอากาศทรงสี่เหลี่ยมขนาด 50x50x50 เซนติเมตร น้ำทดสอบปริมาตร 100 ลิตร อัตราการไหลของอากาศ 15 ลิตรต่อนาที 
โดยมีการปรับค่าความเร็วรอบมอเตอร์ในช่วง 800–1,200 รอบต่อนาที และเปลี่ยนใบกวนที่มีลักษณะการไหลที่แตกต่างกัน 3 แบบ คือ Flat Disc–6–Blade Turbine, 45° Pitched–4–Blade Turbine และ 45° Flat Disc–6–Blade Turbine 
ผลจากการทดลองพบว่าที่สภาวะการทำงานใบกวนชนิด 45°Flat Disc–6–Blade Turbine ที่ความเร็วรอบใบกวน 800 รอบต่อนาที ให้ค่าประสิทธิภาพการเติมอากาศที่สภาวะมาตรฐาน (SAED) เท่ากับ1.334 kgO2/kWh ซึ่งมีค่าสูงที่สุดสำหรับการศึกษาในครั้งนี้
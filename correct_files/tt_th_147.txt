การวิจัยครั้งนี้มีจุดประสงค์ เพื่อหาอัตราความชุกของปัญหาด้านจิตใจในผู้ป่วยโรคลมชักและเปรียบเทียบปัญหาด้านจิตใจของผู้ป่วยโรคลมชักชนิดต่าง ๆตลอดจนศึกษาข้อมูลเบื้องต้นของผู้ป่วยโรคนี้ที่คลินิกอายุรกรรมประสาทโรงพยาบาลจุฬาลงกรณ์ 
โดยใช้กลุ่มตัวอย่างจำนวน 100 คน 
เครื่องมือที่ใช้ในการเก็บรวบรวมข้อมูลคือ แบบสัมภาษณ์และแบบทดสอบ SymptomDistress Check List-90 (SCL-90) 
ผลการวิจัยพบว่า 
1. อัตราความชุกของปัญหาด้านจิตใจของผู้ป่วยโรคลมชักคือ 0.48และ
ผู้ป่วยโรคลมชักมีปัญหาด้านจิตใจแตกต่างจากเกณฑ์ปกติ 4 กลุ่มอาการคือSomatization, Phobic Anxiety Psychoticism และ ParanoidIdeation 
โดยที่ 3 กลุ่มอาการแรกมีค่าสูงกว่าเกณฑ์ปกติอย่างมีนัยสำคัญทางสถิติที่ระดับ 0.01,0.05 และ 0.01 
และกลุ่มอาการสุดท้ายคือParanoid Ideation มีค่าต่ำกว่าเกณฑ์ปกติอย่างมีนัยสำคัญที่ระดับ 0.05 
2. ผู้ป่วยโรคลมชักชนิด Primary Generalized Epilepsy(PGE) มีปัญหาด้านจิตใจในกลุ่มอาการ Psychoticism มากกว่าชนิดTemporal Lobe Epilepsy (TLE) อย่างมีนัยสำคัญทางสถิติที่ระดับ 0.05
การวิจัยครั้งนี้มีจุดมุ่งหมายเพื่อพัฒนาระบบสารสนเทศทางด้านการจัดการสำหรับยุทธการของกองทัพเรือ
ได้แบ่งระบบออกตามระดับของผู้ใช้งานเป็น4 ระดับ 
คือ ระดับสอบถามทั่วไป ระดับปฏิบัติ ระดับบริหารและระดับตัดสินใจ 
โดยสารสนเทศที่ได้รับจากระบบจะเป็นสารสนเทศเกี่ยวกับสถานภาพความพร้อมรบ สมรรถนะของเรือ อาวุธประจำเรือ เครื่องมือสื่อสาร และเครื่องมือสงครามอิเล็กทรอนิกส์ 
การออกแบบฐานข้อมูล ใช้หลักการของการออกแบบฐานข้อมูลเชิงสัมพันธ์ 
โดยเริ่มจาการวิเคราะห์ข้อมูลของงานเดิมเพื่อเขียนแบบจำลองข้อมูลเชิงตรรกะ 
จากนั้นทำการออกแบบการนำเข้าข้อมูล การแสดงผลรวมทั้งวิธีการประมวลผลและพัฒนาระบบโดยใช้โปรแกรมสำเร็จรูปที่มีระบบจัดการฐานข้อมูลเชิงสัมพันธ์ฟอกซ์โปรบนเครื่องไมโครคอมพิวเตอร์ 
สารสนเทศที่ได้รับจากระบบนี้ จะเป็นประโยชน์แก่ผู้บังคับบัญชาระดับสูงของกองทัพเรือในการบริหารงานและการตัดสินใจ เช่นการส่งเรือไปช่วยเหลือผู้ประสบภัยในทะเล การวางแผนการใช้เรือ
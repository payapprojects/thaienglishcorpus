ความเป็นมา ปัจจุบันนี้ภาษาอังกฤษได้เข้ามามีบทบาทสำคัญในชีวิตประจำวันของคนไทย ทั้งนี้ เพราะวิทยาการต่าง ๆ เจริญก้าวหน้า การคมนาคมก็สะดวกรวดเร็ว ทำให้การติดต่อไปมา ระหว่างประเทศมีมากขึ้น ชาวต่างประเทศเข้ามาปรเทศไทยเป็นจำนวนมาก ธุรกิจการท่องเที่ยว
ในเมืองไทยเป็นที่นิยมของชาวต่างประเทศทำให้คนไทยได้มีโอกาสใช้ภาษาต่างประเทศมากขึ้น เมืองพัทยาเป็นชุมชนชายทะเลฝั่งตะวันออก ที่มีชาวต่างประเทศเข้ามาท่องเที่ยวเป็น จำนวนมาก
ชุมชนของเมืองพัทยาจึงจำเป็นต้องติดต่อสื่อสารกับชาวต่างประเทศ โดยใช้ภาษา อังกฤษเป็นสื่อกลางในการติดต่อไม่ว่าจะเป็นชนชาติใด ภาษาใด เมื่อต้องพบกันและพูดจากัน ก็ต้องใช้ภาษาอังกฤษ ดังนั้น
ประชากรส่วนใหญ่ที่อาศัยอยู่ในเมืองพัทยา จึงจำเป็นต้องพูด ภาษาอังกฤษได้ไม่ว่าจะมีการศึกษาระดับใด
เมื่อมีชาวต่างประเทศเข้ามาท่องเที่ยวในเมืองพัทยาเป็นจำนวนมาก ภาษาอังกฤษจึงมี ความสำคัญต่อการดำเนินชีวิตของประชาชนชาวเมืองพัทยาเป็นอย่างยิ่ง
โดยเฉพาะผู้ที่ประกอบ อาชีพค้าขายและให้บริการต่าง ๆ บุคคลเหล่านี้ต้องติดต่อกับชาวต่างประเทศเป็นประจำ จึงจำเป็นต้องพูดภาษาอังกฤษได้ ต้องรู้จักคำศัพท์ต่าง ๆ ที่เกี่ยวกับกิจกรรมหรือธุรกิจ ที่ประกอบอยู่ ดังนั้น เด็ก ๆ ที่อาศัยอยู่ในเขตเมืองพัทยาก็มีความจำเป็นที่ต้องเรียนรู้ คำศัพท์ต่าง ๆ ที่จำเป็นต้องใช้ในชีวิตประจำวัน เพื่อเป็นพื้นฐานในการดำรงชีวิตหรือ ประกอบอาชีพในเขตเมืองพัทยา ถึงแม้ว่าจะสื่อสารกันในรูประโยคไม่ได้ แต่ถ้าใช้คำศัพท์ เป็นคำโดยไม่มีหลักไวยากรณ์ ก็สามารถที่จะเข้าใจกันได้ จากข้อมูลดังกล่าว 
จึงทำให้ผู้วิจัยสนใจจะศึกษาคำศัพท์ภาษาอังกฤษที่ใช้ในชีวิต ประจำวันของประชาชนในเขตเมืองพัทยา นอกจากนี้ผู้วิจัยยังต้องการทราบอีกว่า คำศัพท์ที่ ปรากฏในหนังสือแบบเรียน English Is Fun Books I-IV นั้น มีคำศัพท์ที่ชาวเมืองพัทยาใช้ใน ชีวิตประจำวัน จำนวนเท่าใด คำศัพท์ที่ใดบ้างในแบบเรียนชุดนี้ที่สอดคล้องกับศัพท์ที่ใช้ใน เมืองพัทยา และควรเพิ่มคำศัพท์ใดบ้าง ผู้วิจัยจะรวบรวมคำศัพท์จากผู้ที่ประกอบอาชีพ ค้าขายและให้บริการ เพราะผู้ที่ประกอบอาชีพเหล่านี้มีโอกาสได้เกี่ยวข้องและได้พูดคุยกับ ชาวต่างประเทศมากที่สุด และทั้งสองอาชีพนี้ส่วนมากเป็นอาชีพที่ไม่ได้อาศัยความรู้ระดับสูง 
การวิจัยในครั้งนี้นอกจากจะมีประโยชน์กับเด็กในเมืองพัทยาแล้ว ยังมีประโยชน์กับเด็กที่ อยู่ในท้องถิ่นใกล้เคียงเมืองพัทยา และเด็กที่อยู่ในแหล่งท่องเที่ยวที่มีลักษณะเดียวกับ เมืองพัทยา ที่สำคัญที่สุดคือเป็นข้อมูลในการพัฒนาหลักสูตรให้เหมาะสมกับท้องถิ่น เพื่อ ให้สอดคล้องกับเมืองท่องเที่ยวแถบชายฝั่งทะเลภาคตะวันออก ~u
ความมุ่งหมายของการวิจัย
1. เพื่อสำรวจคำศัพท์ที่ใช้ในชีวิตประจำวันในเขตเมืองพัทยา 
2. เพื่อนำคำศัพท์ที่ใช้ในเมืองพัทยาเทียบกับคำศัพท์ในแบบเรียน English Is Fun Books I-IV
ธีดำเนินการ
กลุ่มตัวอย่างเป็นประชาชนชาวเมืองพัทยาที่ประกอบอาชีพค้าขายและให้บริการ จำนวน 100 คน 
เครื่องมือที่ใช้ในการเก็บรวบรวมข้อมูลเป็นแบบสัมภาษณ์ โดยไม่จำกัดคำตอบ 
สถิติที่ใช้ในการวิเคราะห์ข้อมูล คือ ค่าร้อยละ
ผลสรุปการวิจัย
ผลการวิจัยปรากฏว่า คำศัพท์ที่ใช้ในชีวิตประจำวันในเขตเมืองพัทยา คำศัพท์ที่ใช้มาก เป็นคำศัพท์ที่เกี่ยวกับตัวเลขและ you 
คำศัพท์ที่ใช้มาก รองลงมาคือ คำว่า thanks และ what คำศัพท์ที่ใช้รองลงมาเป็นอันดับ 3 คือ คำว่า I 
และคำศัพท์ที่ใช้น้อยที่สุดเป็นคำ ศัพท์ที่เกี่ยวกับ อาหาร สัตว์ สินค้า และศัพท์เฉพาะในการประกอบอาชีพ รวมคำศัพท์ทั้งหมด ที่ใช้ในเขตเมืองพัทยา จำนวน 561 คำ ส่วนคำศัพท์ที่ใช้ในเขตเมืองพัทยาเทียบกับคำศัพท์ในแบบเรียน English Is Fun Books I-IV พบว่า 
คำศัพท์ที่ใช้ในชีวิตประจำวันในเขตเมืองพัทยามีในแบบเรียน English Is Fun Books I-IV นั้น เป็นคำศัพท์ที่อยู่ใกล้ตัวเด็กมาก จำนวน 302 คำ ส่วนคำศัพท์ที่ใช้ในเมือง พัทยาแต่ไม่มีในแบบเรียน English Is Fun Books I-IV นั้น เป็นคำศัพท์เฉพาะที่ใช้ใน ชีวิตประจำวัน จำนวน 259 คำ

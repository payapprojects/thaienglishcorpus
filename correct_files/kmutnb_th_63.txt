การแยกซิลเวอร์จากแป้นพิมพ์คอมพิวเตอร์ด้วยการแทนที่ด้วยโลหะ
งานวิจัยนี้ทำการแยกซิลเวอร์ออกจากแป้นพิมพ์คอมพิวเตอร์ที่เสื่อมสภาพการใช้งานแล้วโดยการแทนที่ด้วยโลหะ
ซึ่งได้ทำการแยกแผงวงจรพลาสติกภายในแป้นพิมพ์คอมพิวเตอร์แล้วใส่ลงในสารละลายกรดไนตริกที่มีความเข้มข้นระยะเวลาและอุณหภูมิในการทำปฏิกิริยาต่างๆ 
ผลการทดลองพบว่าสภาวะที่เหมาะสมคือใช้อัตราส่วนแผงวงจรจากแป้นพิมพ์คอมพิวเตอร์ต่อสารละลายกรดไนตริกเข้มข้น 3 M ที่ 1:15 อุณหภูมิ 50°C เวลาในการทำปฏิกิริยา 8 ชั่วโมง
จะได้ปริมาณตะกอนซิลเวอร์ที่แยกได้จากแป้นพิมพ์คอมพิวเตอร์คือร้อยละ 2.618 
และทำการวิเคราะห์คุณภาพของโลหะซิลเวอร์ด้วยเครื่องเอกซเรย์ดิฟแฟรกโตมิเตอร์ (XRD) พบว่าซิลเวอร์ที่ได้มีความบริสุทธิ์ 100% 
โดยค่าใช้จ่ายที่ใช้ในการแยกซิลเวอร์จากแผงวงจรจากแป้นพิมพ์คอมพิวเตอร์ประมาณ 76.39 บาทต่อกรัมซิลเวอร์
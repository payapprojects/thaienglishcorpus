การทดลองศึกษาสภาวะการอบแห้งปลาของเครื่องอบแห้งพลังงานแสงอาทิตย์แบบควบคุมอุณหภูมิด้วยการเปิด-ปิดช่องระบายอากาศ
งานวิจัยนี้เป็นการทดลองศึกษาสภาวะการอบแห้งปลาของเครื่องอบแห้งพลังงานแสงอาทิตย์แบบควบคุมอุณหภูมิด้วยการเปิด-ปิดช่องระบายอากาศ 
ทำการทดลอง 3 กรณี คือ กรณีที่ 1 ความเร็วลม 2.5 m/s มีพื้นที่ช่องระบายอากาศ 480 cm2 อบแห้งจนปลามีความชื้นต่ำกว่า 70% มาตรฐานแห้ง 
กรณีที่ 2 วันแรก
ความเร็วลม 5.5 m/s มีพื้นที่ช่องระบายอากาศ 480 cm2 วันที่ 2 ความเร็วลม 2.5 m/s มีพื้นที่ช่องระบายอากาศ 480 cm2 
กรณีที่ 3 วันแรกความเร็วลม 5.5 m/s มีพื้นที่ช่องระบายอากาศ 4800 cm2 วันที่ 2 ความเร็วลม 2.5 m/s มีพื้นที่ช่องระบายอากาศ 480 cm2 
จากผลการทดลองพบว่า การอบแห้งกรณีที่ 3 เป็นสภาวะที่ทำให้อัตราการอบแห้งของการอบแห้งด้วยเครื่องอบแห้งสูงกว่าอัตราการอบแห้งด้วยการตากแดดโดยตรงในช่วง 3 ชั่วโมงแรกของการอบแห้งเพราะขนาดพื้นที่ของช่องระบายอากาศมีผลต่ออัตราการอบแห้ง
อย่างมีนัยสำคัญคือที่ความเร็วลมในห้องอบแห้งเท่ากันแต่พื้นที่ช่องระบายอากาศ 4,800 cm2 จะมีอัตราการอบแห้งสูงกว่ามีพื้นที่ช่องระบายอากาศ 480 cm2 มีอัตราการอบแห้งในวันแรกอยู่ในช่วง 0.18–0.56 g water/g dry matter h ประสิทธิภาพทางความร้อนของระบบการอบแห้ง 32.18% และการสิ้นเปลืองพลังงานจำเพาะ 2087.72 Wh/kg 
การอบแห้งในวันแรกด้วยเครื่องอบแห้งพื้นที่ช่องระบายอากาศมากทำให้อุณหภูมิในห้องอบแห้งต่ำแต่ที่อุณหภูมิต่ำนี้ก็ทำให้การอบแห้งด้วยเครื่องอบแห้งมีอัตราการอบแห้งสูงกว่าการอบแห้งที่มีอุณหภูมิสูงแต่มีพื้นที่ช่องระบายอากาศน้อย
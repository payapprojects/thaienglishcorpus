วิธีการทำงานของ Power Nap บน Mac
Power Nap ช่วยให้ Mac สามารถทำกิจกรรมต่างๆ ที่เป็นประโยชน์ในขณะที่พักการทำงานได้
Power Nap ทำอะไร
หาก Mac ของคุณรองรับ Power Nap กิจกรรมเหล่านี้ก็จะสามารถเกิดขึ้นได้ในขณะที่ Mac พักการทำงาน
แอพเมลรับข้อความใหม่
แอพรายชื่ออัพเดทการเปลี่ยนแปลงที่เกิดขึ้นในอุปกรณ์อื่นๆ อยู่เสมอ
แอพปฏิทินรับคำเชิญใหม่และการอัพเดทปฏิทิน
แอพเตือนความจำอัพเดทการเปลี่ยนแปลงที่เกิดขึ้นในอุปกรณ์อื่นๆ อยู่เสมอ
แอพโน้ตอัพเดทการเปลี่ยนแปลงที่เกิดขึ้นในอุปกรณ์อื่นๆ อยู่เสมอ
เอกสารที่เก็บไว้ใน iCloud อัพเดทการเปลี่ยนแปลงที่เกิดขึ้นในอุปกรณ์อื่นๆ อยู่เสมอ
การสตรีมรูปภาพอัพเดทการเปลี่ยนแปลงที่เกิดขึ้นในอุปกรณ์อื่นๆ อยู่เสมอ
ค้นหา Mac ของฉันอัพเดทตำแหน่งของ Mac เพื่อให้คุณสามารถค้นหาได้ในขณะที่พักการทำงาน
VPN ตามความต้องการยังคงทำงานเพื่ออัพเดทอีเมลขององค์กรอย่างปลอดภัย 
(Power Nap รองรับการเชื่อมต่อ VPN ที่ใช้ใบรับรองในการตรวจสอบสิทธิ์ ซึ่งไม่ใช่การเชื่อมต่อ VPN ที่ต้องป้อนรหัสผ่าน)
การจัดการอุปกรณ์เคลื่อนที่สามารถล็อคและล้างข้อมูลของ Mac ได้จากระยะไกล  
และกิจกรรมเหล่านี้สามารถเกิดขึ้นได้ในขณะที่ Mac พักการทำงานและเสียบกับปลั๊กไฟ AC
การดาวน์โหลดการอัพเดทซอฟต์แวร์
รายการใน Mac App Store (รวมทั้งการอัพเดทซอฟต์แวร์) จะดาวน์โหลดในเบื้องหลัง
Time Machine ดำเนินการสำรองข้อมูล
การทำดัชนีโดย Spotlight
การอัพเดทเนื้อหาของศูนย์วิธีใช้
สถานีฐานแบบไร้สายสามารถปลุกการทำงานของ Mac โดยใช้ "ตื่นเมื่อใช้งานสัญญาณไร้สาย"
ในระหว่างที่ Power Nap ทำงาน Mac จะไม่เล่นเสียงของระบบ รวมทั้งคุณสมบัติเล่นเสียงหรือส่งข้อความของค้นหา Mac ของฉัน 
หาก Mac ของคุณมีฮาร์ดไดรฟ์ (HDD) หรือ Fusion Drive คุณอาจได้ยินเสียงจากไดรฟ์ดังขึ้นมาในระหว่างการอัพเดท Power Nap ในระหว่างการทำงาน และเมื่อปิดไดรฟ์ 
ทั้งนี้คุณมีตัวเลือกให้สามารถปิด Power Nap ได้
เมื่อเปิด Power Nap คอมพิวเตอร์อาจจะอุ่นเมื่อสัมผัส แม้จะพักการทำงานอยู่ 
หาก Mac มีอุณหภูมิเกินที่กำหนดไว้ล่วงหน้า การทำงานของ Power Nap จะถูกระงับเพื่อให้ Mac ไม่ร้อนมากเกินไป
 เมื่อ Mac ตื่นขึ้นก็จะพร้อมทำงานทันที
คอมพิวเตอร์ Mac รุ่นใดบ้างที่สามารถใช้ Power Nap ได้
คุณสามารถใช้ Power Nap ใน Mac รุ่นต่อไปนี้
MacBook (ต้นปี 2015 และใหม่กว่า)
MacBook Air (ปลายปี 2010 และใหม่กว่า)
ต้องใช้ OS X Mountain Lion v10.8.2 และใหม่กว่า
MacBook Pro (ทุกรุ่นที่มีจอภาพ Retina)
Mac mini (ปลายปี 2012 และใหม่กว่า)
iMac (ปลายปี 2012 และใหม่กว่า)
Mac Pro (ปลายปี 2013)
เปิดหรือปิด Power Nap
การตั้งค่า Power Nap จะอยู่ในบานหน้าต่างตัวช่วยประหยัดพลังงานของการตั้งค่าระบบ
คอมพิวเตอร์เดสก์ท็อป
เลือกเมนู Apple > การตั้งค่าระบบ จากนั้นคลิกตัวช่วยประหยัดพลังงาน 
ใช้ช่องทำเครื่องหมาย "เปิดใช้งาน Power Nap" เพื่อเปิดหรือปิด Power Nap การตั้งค่าเริ่มต้นคือ "เปิด" ในกรณีที่ Mac 
เดสก์ท็อปใช้พื้นที่เก็บข้อมูลแบบแฟลช (ไม่รวม Fusion Drive)
ตัวช่วยประหยัดพลังงานบนคอมพิวเตอร์เดสก์ท็อป
คอมพิวเตอร์โน้ตบุ๊ค
เลือกเมนู Apple > การตั้งค่าระบบ จากนั้นคลิกตัวช่วยประหยัดพลังงาน
คลิกแท็บแบตเตอรี่ แล้วใช้ช่องทำเครื่องหมาย "เปิดใช้งาน Power Nap ขณะเปิดแบตเตอรี่อยู่" เพื่อควบคุมว่าจะให้ Mac ใช้ Power Nap ในขณะที่ใช้พลังงานจากแบตเตอรี่หรือไม่ 
การตั้งค่าเริ่มต้นคือ "ปิด"
คลิกแท็บอะแดปเตอร์แปลงไฟ แล้วใช้ช่องทำเครื่องหมาย "เปิดใช้งาน Power Nap ขณะเสียบปลั๊กเข้าอะแดปเตอร์จ่ายไฟ" เพื่อควบคุมว่าจะให้ Mac ใช้ Power Nap ในขณะที่ใช้ไฟ AC หรือไม่ 
การตั้งค่าเริ่มต้นคือ "เปิด"
ตัวช่วยประหยัดพลังงานบนคอมพิวเตอร์โน้ตบุ๊ค 
ดูเพิ่มเติม
Power Nap ตอบสนองต่อสถานะพลังงานแบตเตอรี่
ปีที่วางจำหน่ายคอมพิวเตอร์โน้ตบุ๊คของคุณจะเป็นสิ่งที่กำหนดว่า Power Nap จะตอบสนองอย่างไรต่อสถานะพลังงานแบตเตอรี่
คอมพิวเตอร์ที่มีชื่อรุ่นปี 2013 หรือใหม่กว่าจะใช้ Power Nap จนกว่าจะหมดพลังงานจากแบตเตอรี่ 
คอมพิวเตอร์ที่มีชื่อรุ่นปี 2012 หรือก่อนหน้าจะระงับการทำงานของ Power Nap หากแบตเตอรี่มีไฟไม่เกิน 30% 
Power Nap จะทำงานต่อเมื่อคุณเชื่อมต่อไฟ AC
หากต้องการเพิ่มระยะเวลาการใช้งานแบตเตอรี่ในขณะที่ใช้ Power Nap ให้ถอดอุปกรณ์ USB, Thunderbolt หรือ FireWire ที่อาจดึงพลังงานจากคอมพิวเตอร์ 
ดูเพิ่มเติมเกี่ยวกับการยืดระยะเวลาการใช้งานแบตเตอรี่
Power Nap จะตรวจสอบการอัพเดทในช่วงเวลาที่เฉพาะเจาะจง
เมื่อคอมพิวเตอร์ไม่ได้เชื่อมต่อกับไฟ AC Power Nap จะสื่อสารและถ่ายโอนข้อมูลเป็นเวลาไม่กี่นาทีตามรอบการทำงานของ Power Nap 
เมื่อเชื่อมต่อกับไฟ AC การสื่อสารและการถ่ายโอนข้อมูลจะเป็นไปอย่างต่อเนื่อง
เมล โน้ต รายชื่อ ปฏิทิน เตือนความจำ การสตรีมรูปภาพ ค้นหา Mac ของฉัน และเอกสาร iCloud จะได้รับการตรวจสอบทุกชั่วโมง 
หากต้องการรับการอัพเดทในระหว่างที่ Power Nap ทำงาน จะต้องเปิดแอพเมลและโน้ตก่อนที่ Mac จะพักการทำงาน
Time Machine จะพยายามทำการสำรองข้อมูลทุกๆ ชั่วโมง จนกว่าการสำรองข้อมูลจะเป็นผลสำเร็จ
รายการอัพเดทซอฟต์แวร์จะได้รับการตรวจสอบทุกวัน
การดาวน์โหลดจาก Mac App Store จะได้รับการตรวจสอบสัปดาห์ละครั้ง
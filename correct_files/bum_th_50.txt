โรคตับอ่อนอักเสบ
โรคตับอ่อนอักเสบเป็นโรคที่เกิดจากการอักเสบของเซลล์ตับอ่อน โดยแบ่งเป็นการอักเสบชนิดเฉียบพลันและการอักเสบชนิดเรื้อรัง
ตับอ่อนอักเสบชนิดเฉียบพลัน
เป็นอาการที่ตับอ่อนมีการอักเสบที่เกิดขึ้นโดยทันที โดยจะมีอาการบวมและมีการทำลายเนื้อเยื่อของตับอ่อน
อาการแสดงของโรคตับอ่อนอักเสบชนิดเฉียบพลัน
ปวดท้องอย่างรุนแรงและเกิดขึ้นปัจจุบันทันด่วน อาจปวดร้าวไปที่หลังได้ อาการปวดมักจะเป็นอยู่ประมาณ 2-3 วัน
คลื่นไส้ อาเจียน
มีไข้
การวินิจฉัยโรคตับอ่อนอักเสบชนิดเฉียบพลัน
การซักประวัติอาการและการตรวจร่างกาย
การตรวจทางห้องปฏิบัติการ รวมถึงการเจาะเลือดเพื่อตรวจเอนไซม์ amylase และ lipase
การตรวจเอกซเรย์คอมพิวเตอร์
ตับอ่อนอักเสบชนิดเรื้อรัง
เป็นอาการที่ตับอ่อนมีการอักเสบอย่างต่อเนื่องเรื้อรัง อาจเกิดต่อเนื่องจากการอักเสบเฉียบพลันที่รักษาไม่หายเนื่องจากสาเหตุยังคงอยู่ เช่น ผู้ป่วยยังคงดื่มเครื่องดื่มที่มีแอลกอฮอล์อยู่
อาการแสดงของโรคตับอ่อนอักเสบชนิดเรื้อรัง
ปวดท้องแบบเป็นๆ หายๆ หรือปวดตลอดเวลา หรือปวดเป็นครั้งคราว
อุจจาระเป็นสีเทาหรือสีซีดๆ อาจมีไขมันปนออกมากับอุจจาระ
น้ำหนักตัวลดลง
การวินิจฉัยโรคตับอ่อนอักเสบชนิดเรื้อรัง
การซักประวัติอาการและการตรวจร่างกาย
การเจาะเลือดตรวจเอนไซม์ amylase และ lipase
การทำอัลตราซาวนด์เพื่อตรวจว่าเป็นโรคอื่นที่อาจทำให้มีอาการหรือไม่ เช่น นิ่วในถุงน้ำดี
การตรวจเอกซเรย์คอมพิวเตอร์
ปัจจัยเสี่ยงของการเกิดโรคตับอ่อนอักเสบ
โรคนิ่วในถุงน้ำดี ซึ่งทำให้เกิดการอุดตันและการอักเสบของท่อตับอ่อน จนในที่สุดกลายเป็นสาเหตุของตับอ่อนอักเสบ
การดื่มเครื่องดื่มที่มีแอลกอฮอล์เป็นประจำ 
แนวทางการรักษา
งดการรับประทานอาหารและน้ำเพื่อลดการทำงานของตับอ่อน
ให้สารน้ำทางหลอดเลือดดำเพื่อรักษาสมดุลของร่างกายและป้องกันร่างกายขาดน้ำ
ให้ยาบรรเทาปวด
หากผู้ป่วยยังดื่มเครื่องดื่มที่มีแอลกอฮอล์เป็นประจำ ต้องงดโดยเด็ดขาด
ในกรณีที่ตรวจพบนิ่วในถุงน้ำดีควรทำการผ่าตัดทันที
เพื่อช่วยให้อาการตับอ่อนอักเสบทุเลาลง


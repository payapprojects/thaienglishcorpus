การพัฒนาเชื้อเพลิงชีวมวลจากเศษเปลือกถั่วลิสง
งานวิจัยนี้เป็นการพัฒนาเชื้อเพลิงชีวมวลจากเศษเปลือกถั่วลิสง โดยศึกษาสมบัติเชิงกลและสมบัติทางความร้อนของเชื้อเพลิงชีวมวลที่เตรียมจากเปลือกถั่วที่มีแป้งมันและแกลบเป็นตัวเชื่อมประสาน ณ แรงดันที่ใช้ในการกดอัดขึ้นรูป 2 แรงดันคือ 4.5×105 lbm/ft2 และ 13.2×105 lbm/ft2 
จากการศึกษาพบว่าเชื้อเพลิงชีวมวลที่ใช้แรงดันสูงในการกดอัดมีสมบัติเชิงกลดีกว่าการใช้แรงดันต่ำซึ่งสัมพันธ์กับค่าดัชนีการแตกร่วน และความอัดแน่นที่มากกว่าคิดเป็นร้อยละ 4.20 และ 9 
ตามลำดับในทางตรงกันข้ามเชื้อเพลิงชีวมวลที่ใช้แรงดันต่ำในการกดอัดมีสมบัติทางความร้อนสูงกว่าการใช้แรงดันสูงแสดงในรูปของค่าความร้อนสูง และประสิทธิภาพการให้ความร้อน ซึ่งสัมพันธ์กับอัตราการซึมผ่านของน้ำ และปริมาณความชื้นต่ำ 
มากไปกว่านั้นแกลบไม่เหมาะสำหรับการเป็นตัวเชื่อมประสานเนื่องจากลักษณะที่เป็นทรงกระบอกและปริมาณเถ้าสูงคิดเป็นร้อยละ 19.97
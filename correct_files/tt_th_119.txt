การวิจัยครั้งนี้มีวัตถุประสงค์เพื่อวิเคราะห์ขนาด และองค์ประกอบของต้นทุนการผ่าตัดรักษาริดสีดวงทวารด้วยแสงคาร์บอนไดออกไซด์เลเซอร์เปรียบเทียบกับการผ่าตัดรักษาริดสีดวงทวารด้วยวิธีธรรมดา 
นอกจากนี้ยังพิจารณาถึง ต้นทุนภายในองค์กร และต้นทุนภายนอกองค์กรด้วย 
สถานที่ทำการวิจัยคือโรงพยาบาลตำรวจโดยเก็บข้อมูลย้อนหลังระหว่างเดือนตุลาคม2533 ถึงเดือนกันยายน 2535 
ผลการวิจัยพบว่า การผ่าตัดรักษาริดสีดวงทวารด้วยวิธีธรรมดามีขนาดของต้นทุนเฉลี่ยต่อผู้ป่วย 1 คนต่ำกว่า การฝ่าตัดรักษาด้วยแสงคาร์บอนไดออกไซด์เลเซอร์ 
ทั้งต้นทุนรวม ต้นทุนภายในองค์กร และต้นทุนภายนอกองค์กร โดยมีต้นทุนรวมเป็น 4,587.84 บาทต่อคน ต้นทุนภายในองค์กรเป็น 2,473.30 บาทต่อคน และต้นทุนภายนอกองค์กรเป็น4,675.40 บาทต่อคน 
ในขณะที่การผ่าตัดรักษาด้วยแสงคาร์บอนไดออกไซด์เลเซอร์ มีขนาดของต้นทุนรวม ต้นทุนภายในองค์กร และต้นทุนภายนอกองค์กรเป็น 5,129.83 3,532.75 และ 5,628.05 บาทต่อคน ตามลำดับ
และพบว่าการผ่าตัดรักษาริดสีดวงทวารด้วยแสงคาร์บอนไดออกไซด์เลเซอร์มีองค์ประกอบของต้นทุนภายในองค์กร หมวด ต้นทุนลงทุนและองค์ประกอบของต้นทุนภายนอกองค์กร หมวดต้นทุนที่เกี่ยวกับการแพทย์มีมูลค่าสูงกว่าวิธีธรรมดา แต่มีต้นทุนที่ไม่เกี่ยวกับการแพทย์ ต่ำกว่าวิธีธรรมดา 
ผลการวิเคราะห์ความไวของต้นทุน พบว่าปัจจัยประการหนึ่งที่ทำให้ต้นทุนการผ่าตัดรักษาริดสีดวงทวารด้วยแสงคาร์บอนไดออกไซด์เลเซอร์ สูงกว่าวิธีธรรมดาเนื่องจากการใช้เครื่องไม่เต็มผลิตภาพ 
และพบว่า การผ่าตัดรักษาริดสีดวงทวารด้วยแสงคาร์บอนไดออกไซด์เลเซอร์ จะคุ้มค่าสำหรับผู้ป่วยที่มีรายได้เฉลี่ยต่อวันมากกว่า 600 บาทขึ้นไป
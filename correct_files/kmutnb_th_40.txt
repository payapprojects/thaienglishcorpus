แนวโน้มและทิศทางการเปลี่ยนแปลงปัจจัยในระดับมหภาคที่ส่งผลต่อการยกระดับการพัฒนาประเทศไทยในภาคอุตสาหกรรม 4.0
แนวโน้มและทิศทางการเปลี่ยนแปลงทางด้าน สังคม เศรษฐกิจ และการเมืองในระดับมหภาคหรือในระดับโลกถูกกำหนดจากปัจจัยพื้นฐานที่เปลี่ยนไปในระดับมหภาค 5 ประการ ได้แก่ 
1) การเพิ่มจำนวนของประชากรชนชั้นกลางที่มีอิทธิพลทางด้านเศรษฐกิจในทวีปเอเซีย 
2) การเปลี่ยนแปลงวัฒนธรรมทางด้านการเมืองของโลกเนื่องด้วยอิทธิพลของสื่อมวลชน 
3) การเคลื่อนย้ายฐานอำนาจทางเศรษฐกิจจากโลกตะวันตกมายังโลกตะวันออก 
4) การเปลี่ยนแปลงทางด้านวิทยาศาสตร์เทคโนโลยีสู่อุตสาหกรรม 4.0 และ 
5)การเปลี่ยนแปลงทางด้านพลังงานสิ่งแวดล้อมและความปลอดภัย 
การเปลี่ยนแปลงเหล่านี้จะส่งผลกระทบต่อทิศทางการขยายตัวทั้งภาคเศรษฐกิจและภาคอุตสาหกรรมในอนาคตทั้งในระดับโลกและในระดับภูมิภาค 
ในฐานะที่ประเทศไทยเป็นประเทศหนึ่งที่อยู่ท่ามกลางประเทศที่ต้องเผชิญกับการเปลี่ยนแปลงดังกล่าว
ดังนั้นแล้วประเทศไทยและภาคอุตสาหกรรมไทยจึงต้องเร่งทำความเข้าใจเกี่ยวกับปัจจัยที่จะเปลี่ยนไปในระดับมหภาคเพื่อยกระดับการพัฒนาประเทศและการเปลี่ยนแปลงอุตสาหกรรมภายในประเทศ 
เพื่อช่วยปรับยุทธศาสตร์การพัฒนาประเทศและกำหนดกลยุทธ์ขององค์กรที่สามารถเชื่อมต่อกับการเปลี่ยนแปลงเหล่านั้นได้อย่างไร้รอยต่อเพื่อเพิ่มประสิทธิภาพในการพัฒนาประเทศและอุตสาหกรรมภายในประเทศได้อย่างยั่งยืน
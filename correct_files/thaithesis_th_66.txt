วัตถุประสงค์การวิจัยครั้งนี้ เพื่อศึกษาแนวโน้มของหลักสูตรครุศาสตร์ อุตสาหกรรมบัณฑิต สาขาวิชาไฟฟ้าสื่อสาร หลักสูตร 5 ปี โดยใช้เทคนิคเดลฟาย 
กลุ่มตัวอย่าง ประกอบด้วย ผู้เชี่ยวชาญจำนวน 20 ท่าน 
เครื่องมือที่ใช้ในการ วิจัยได้แก่ แบบสัมภาษณ์แบบกึ่งโครงสร้างและแบบสอบถาม 
สถิติที่ใช้ในการวิเคราะห์ ข้อมูล ได้แก่ ค่ามัธยฐาน ฐานนิยม และพิสัยระหว่างควอไทล์ 
ผลการวิจัยสรุป ได้ดังนี้ 
วัตถุประสงค์ของหลักสูตรจะเน้นให้บัณฑิตมีความรู้ มีความสามารถในการ สร้างและพัฒนาหลักสูตรอาชีวศึกษา 
สามารถนำเทคโนโลยีมาประยุกต์ใช้ในการสอนและ การบริหารจัดการ รวมทั้งสามารถประกอบอาชีพอิสระได้ 
โดยใช้ระยะเวลาการศึกษา 4-10 ปี คุณสมบัติผู้เข้ารับการศึกษา 
ได้แก่ ผู้สำเร็จการศึกษาหลักสูตรมัธยม ศึกษาตอนปลายหรือเทียบเท่า 
จำนวนหน่วยกิตรวม 162-180 หน่วยกิตประกอบด้วย หมวดวิชาศึกษาทั่วไป 30-35 หน่วยกิจ หมวดวิชาเฉพาะ 126-136 หน่วยกิจ และหมวด วิชาเลือกเสรี 6-9 หน่วยกิต 
โครงสร้างหลักสูตรหมวดวิชาศึกษาทั่วไปเน้นภาษาไทย ภาษาอังกฤษ กิจกรรมอนุรักษ์ธรรมชาติสิ่งแวดล้อม และส่งเสริมเอกลักษณ์ไทย 
หมวดวิชาเฉพาะมีทั้ง วิชาการศึกษาและวิชาชีพวิศวกรรม 
โดยวิชาการศึกษาจัดให้มี รายวิชาครบตามกลุ่มวิชาครูเน้นจิตวิทยาอาชีวศึกษา จิตวิทยาวัยรุ่น ทฤษฎีการเรียน การสอน และสัมมนาการฝึกสอน 
วิชาชีพวิศวกรรมมีรายวิชาเหมือนหลักสูตร 4 ปี แต่มีวิชาชีพวิศวกรรมเพิ่ม ได้แก่ วิศวกรรมไมโครเวฟ ระบบสื่อสารทางแสง วัสดุวิศวกรรม และพลศาสตร์เชิงกล 
การวัดผลการเรียนรู้ใช้วิธีวัดผลที่หลากหลาย เน้นการปฏิบัติจริงโดยให้มีการบันทึกเป็นแฟ้มสะสมผลงาน (Portfolio) 
คุณสมบัติ อาจารย์ผู้สอนวิชาพื้นฐานต้องมีคุณวุฒิไม่ต่ำกว่าปริญญาโทในสาขานั้นๆ วิชา พื้นฐานทางวิชาชีพและวิชาแกนมีคุณวุฒิไม่ต่ำกว่าปริญญาโททางครุศาสตร์อุตสาหกรรม หรือวิศวกรรมศาสตร์ และในสาขานั้นๆ

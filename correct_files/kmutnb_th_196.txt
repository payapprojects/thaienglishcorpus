สมบัติเชิงกลและการนำความร้อนของคอนกรีตบล็อกจากวัสดุเหลือทิ้งทางการเกษตร
งานวิจัยนี้ศึกษาสมบัติเชิงกลและการนำความร้อนของคอนกรีตจากวัสดุเหลือทิ้งทางการเกษตร 
โดยอัตราส่วนระหว่างใบอ้อยและใบข้าวโพดผสมแตกต่างกันหลายอัตราส่วนผสมคงที่ระหว่าง ปูน : หิน : ทราย : น้ำ เท่ากับ 3 : 12 : 8 : 1.3 
โดยน้ำหนัก โดยใช้อัตราส่วนใบอ้อยและใบข้าวโพดแทนที่ปูนซีเมนต์ร้อยละ 4, 6, 8, 10 โดยน้ำหนักของปูนซีเมนต์ 
โดยศึกษาสมบัติเชิงกลและการนำความร้อน ได้แก่ การทดสอบกำลังอัด ความหนาแน่น การดูดซึมน้ำ คลื่นอัลตราโซนิค และการนำความร้อน เป็นต้น 
ผลการศึกษาพบว่าอัตราส่วนใบอ้อยแทนที่ปูนซีเมนต์เท่ากับร้อยละ 4 โดยน้ำหนักของปูนซีเมนต์ เป็นอัตราส่วนที่ที่ใช้คุณสมบัติดังต่อไปนี้ลดลงได้แก่ ค่าการนำความร้อน ความหนาแน่น และค่ากำลังรับแรงอัด และสมบัติที่เพิ่มขึ้นได้แก่ การดูดซึมน้ำ เป็นต้น 
ซึ่งจะให้สมบัติเชิงกลและการนำความร้อนดีกว่าอัตราส่วนแทนที่ปูนซีเมนต์ด้วยใบข้าวโพด 
สำหรับการทดสอบความเร็วคลื่นอัลตราโซนิคเพื่อทดสอบกำลังรับแรงอัดและความหนาแน่นเป็นปริมาณที่มีความสำคัญสำหรับกำหนดลักษณะสมบัติเชิงกลของคอนกรีตบล็อก 
การศึกษาค่าการนำความร้อนของคอนกรีตบล็อกผสมด้วยใบอ้อย และใบข้าวโพดแทนที่ปูนซีเมนต์สามารถลดการนำความร้อนเข้าสู่อาคารได้ถึง 53.29% และ 54.93% ตามลำดับ 
ซึ่งสามารถพัฒนาเป็นฉนวนกันความได้เป็นอย่างดีและยังเป็นวัสดุที่เป็นมิตรกับสิ่งแวดล้อมด้วย
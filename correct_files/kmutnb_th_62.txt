ผลของการเติมโลหะชนิดทองแดงและเหล็กบนซีโอไลต์ Y ต่อประสิทธิภาพการดูดซับก๊าซคาร์บอนไดออกไซด์
ความเข้มข้นของก๊าซคาร์บอนไดออกไซด์ที่เพิ่มขึ้นอย่างรวดเร็วส่งผลให้บรรยากาศของโลกร้อนขึ้น 
งานวิจัยนี้ศึกษาการดูดซับก๊าซคาร์บอนไดออกไซด์ รวมทั้งศึกษาปริมาณโลหะและสภาวะที่เหมาะสมจากการสังเคราะห์ซีโอไลต์ชนิด Y 
ที่ใช้ขี้เถ้าชานอ้อยเป็นแหล่งซิลิกาแทนโซเดียมซิลิเกต จากผลการเติมโลหะทองแดงและเหล็กบนซีโอไลต์
ด้วยวิธีการจุ่มชุบแบบเปียกเพิ่มประสิทธิภาพการดูดซับ 
พบว่าที่อุณหภูมิ 300°C ซีโอไลต์ชนิด 5.5 wt.%Cu/Zeolite Y สามารถดูดซับก๊าซคาร์บอนไดออกไซด์ได้ 67.06 เปอร์เซ็นต์ และซีโอไลต์ชนิด 1 wt.%Fe/ Zeolite Y ดูดซับได้ 61.14 เปอร์เซ็นต์ 
และเมื่อศึกษาการเติมโลหะทั้ง 2 ชนิด ซีโอไลต์ 5.5wt%Cu-1wt%Fe/Zeolite Y สามารถดูดซับได้มากถึง 82.40 เปอร์เซ็นต์ ซึ่งมีประสิทธิภาพดีที่สุด 
และการศึกษาสภาวะการดูดซับที่อุณหภูมิ 100, 300 และ 600°C พบว่าที่ 100°C มีแนวโน้มในการดูดซับดีที่สุด
หาก iPhone, iPad หรือ iPod touch ของคุณสูญหายหรือถูกขโมย
หากคุณทำ iPhone, iPad หรือ iPod touch ของคุณสูญหายหรือคิดว่าอาจถูกขโมย การทำตามขั้นตอนเหล่านี้อาจช่วยให้คุณค้นหาเครื่องและปกป้องข้อมูลของคุณได้
หากค้นหา [อุปกรณ์] ของฉันเปิดใช้งานอยู่บนอุปกรณ์ที่สูญหาย
คุณสามารถใช้แอพค้นหาของฉันเพื่อค้นหาอุปกรณ์ ดำเนินการเพิ่มเติมเพื่อช่วยนำเครื่องกลับคืนมา และปกป้องข้อมูลของคุณให้ปลอดภัยอยู่เสมอได้
ลงชื่อเข้าใช้ iCloud.com/find บนเว็บ หรือใช้แอพค้นหาของฉันบนอุปกรณ์ Apple เครื่องอื่น
ค้นหาอุปกรณ์ของคุณ 
เปิดแอพค้นหาของฉันหรือไปที่ iCloud.com แล้วคลิกค้นหา iPhone 
เลือกอุปกรณ์เพื่อดูตำแหน่งที่ตั้งของเครื่องบนแผนที่ 
หากอุปกรณ์อยู่ใกล้ๆ คุณสามารถทำให้อุปกรณ์เล่นเสียงเพื่อช่วยให้คุณหรือผู้อื่นหาเครื่องพบได้
ระบุว่าสูญหาย 
คุณสมบัตินี้จะล็อคอุปกรณ์ของคุณจากระยะไกลด้วยรหัส และคุณจะสามารถแสดงข้อความที่กำหนดเองพร้อมหมายเลขโทรศัพท์ของคุณบนหน้าจอล็อคของอุปกรณ์ที่สูญหายไปได้ 
คุณสมบัตินี้ยังติดตามตำแหน่งที่ตั้งของอุปกรณ์อีกด้วย 
หากคุณได้เพิ่มบัตรเครดิต บัตรเดบิต หรือบัตรเติมเงินไปยัง Apple Pay ระบบจะระงับไม่ให้สามารถชำระเงินด้วย Apple Pay บนอุปกรณ์ได้หากคุณตั้งค่าให้อุปกรณ์อยู่ในโหมดสูญหาย
แจ้งความเครื่องหายหรือถูกขโมยกับผู้มีอำนาจทางกฎหมายประจำพื้นที่ 
เจ้าหน้าที่ตำรวจอาจขอหมายเลขประจำเครื่องอุปกรณ์ของคุณ 
ค้นหาหมายเลขประจำเครื่องของอุปกรณ์ของคุณ
หากอุปกรณ์ที่หายไปของคุณได้รับความคุ้มครองด้านการโจรกรรมและการสูญหายจาก AppleCare+ คุณสามารถยื่นการเรียกร้องสำหรับ iPhone ที่สูญหายหรือถูกขโมยได้ 
ข้ามไปที่ขั้นตอนที่ 7 ด้านล่าง
ลบข้อมูลอุปกรณ์ของคุณ 
หากต้องการป้องกันไม่ให้ผู้อื่นเข้าใช้งานข้อมูลบนอุปกรณ์ที่สูญหายของคุณ คุณสามารถลบข้อมูลจากระยะไกลได้ 
เมื่อคุณลบข้อมูลอุปกรณ์ของคุณ ข้อมูลทั้งหมด (รวมถึงข้อมูลบัตรเครดิต บัตรเดบิต หรือบัตรเติมเงินสำหรับ Apple Pay) จะถูกลบออกจากอุปกรณ์ และคุณจะไม่สามารถค้นหาอุปกรณ์โดยใช้แอพค้นหาของฉันหรือค้นหา iPhone บน iCloud.com ได้ 
หลังจากที่คุณลบข้อมูลบนอุปกรณ์แล้ว คุณจะไม่สามารถติดตามเครื่องได้ 
หากคุณลบอุปกรณ์ออกจากบัญชีของคุณ หลังจากที่คุณลบข้อมูลแล้ว คุณสมบัติล็อคการเข้าใช้เครื่องจะถูกปิด 
ซึ่งจะทำให้ผู้อื่นสามารถเปิดและใช้งานอุปกรณ์ของคุณได้
แจ้งอุปกรณ์สูญหายหรือถูกขโมยต่อผู้ให้บริการเครือข่ายไร้สายของคุณ เพื่อให้ผู้ให้บริการสามารถปิดใช้งานบัญชีของคุณเพื่อป้องกันการโทร การส่งข้อความ และใช้งานข้อมูล 
อุปกรณ์ของคุณอาจได้รับความคุ้มครองภายใต้แผนของผู้ให้บริการเครือข่ายไร้สายของคุณ
นำอุปกรณ์ที่สูญหายหรือถูกขโมยออกจากรายการอุปกรณ์ที่เชื่อถือได้ของคุณ
หากคุณใช้การแชร์กันในครอบครัว สมาชิกครอบครัวจะสามารถช่วยค้นหาอุปกรณ์ที่สูญหายของสมาชิกรายอื่นได้ 
เพียงให้สมาชิกครอบครัวของคุณลงชื่อเข้าใช้ iCloud ด้วย Apple ID ของพวกเขา แล้วคุณจะสามารถค้นหาอุปกรณ์ใดก็ตามที่ใช้กับการแชร์กันในครอบครัว
หากค้นหา [อุปกรณ์] ของฉันไม่ได้เปิดอยู่บนอุปกรณ์ที่สูญหาย
หากคุณไม่ได้เปิดค้นหา [อุปกรณ์] ของฉันก่อนที่อุปกรณ์จะสูญหายหรือถูกขโมย คุณจะไม่สามารถใช้แอพนี้เพื่อค้นหาตำแหน่งที่ตั้งของอุปกรณ์ได้ 
อย่างไรก็ตาม คุณสามารถใช้ขั้นตอนเหล่านี้เพื่อช่วยปกป้องข้อมูลของคุณได้ดังนี้
เปลี่ยนรหัสผ่าน Apple ID ของคุณ 
การเปลี่ยนรหัสผ่าน Apple ID จะช่วยให้คุณสามารถป้องกันไม่ให้ผู้อื่นเข้าใช้งานข้อมูล iCloud ของคุณหรือใช้บริการอื่นๆ (อย่างเช่น iMessage หรือ iTunes) จากอุปกรณ์ที่สูญหายของคุณได้
เปลี่ยนรหัสผ่านสำหรับบัญชีอินเทอร์เน็ตอื่นๆ ในอุปกรณ์ของคุณ 
การทำเช่นนี้อาจรวมถึงบัญชีอีเมล Facebook หรือ Twitter
แจ้งความเครื่องหายหรือถูกขโมยกับผู้มีอำนาจทางกฎหมายประจำพื้นที่ 
เจ้าหน้าที่ตำรวจอาจขอหมายเลขประจำเครื่องอุปกรณ์ของคุณ 
ค้นหาหมายเลขประจำเครื่องของอุปกรณ์ของคุณ
รายงานอุปกรณ์สูญหายหรือถูกขโมยต่อผู้ให้บริการเครือข่ายไร้สายของคุณ 
ผู้ให้บริการเครือข่ายของคุณสามารถปิดใช้งานบัญชี ป้องกันการโทร การส่งข้อความและข้อมูล
นำอุปกรณ์ที่สูญหายหรือถูกขโมยออกจากรายการอุปกรณ์ที่เชื่อถือได้ของคุณ
ค้นหา [อุปกรณ์] ของฉันคือวิธีเดียวที่คุณจะสามารถติดตามหรือค้นหาตำแหน่งที่ตั้งของอุปกรณ์ที่สูญหายหรือหาไม่พบได้ 
หากไม่ได้เปิดใช้งานค้นหา [อุปกรณ์] ของฉันไว้บนอุปกรณ์ก่อนที่จะสูญหาย ไม่มีบริการอื่นใดของ Apple ที่จะสามารถค้นหา ติดตาม หรือแจ้งสถานะอุปกรณ์ให้กับคุณได้
ดูข้อมูลเพิ่มเติม
ดูวิธีตั้งค่าและใช้แอพค้นหาของฉัน
ดูสิ่งที่ควรทำหาก Apple Watch สูญหายหรือถูกขโมย หรือหาก Mac สูญหายหรือถูกขโมย
ดูข้อมูลช่วยเหลือหาก AirPods ของคุณสูญหาย
ปิดการล็อคการเข้าใช้เครื่องบน iPhone, iPad หรือ iPod touch
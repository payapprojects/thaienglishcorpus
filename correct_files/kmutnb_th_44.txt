การวิเคราะห์ปัจจัยทางเศรษฐกิจที่ส่งผลต่อการจดทะเบียนธุรกิจอุตสาหกรรม
การวิจัยเรื่องรูปแบบการจัดการความรู้สู่ทุนทางปัญญาในอุตสาหกรรมสื่อสารโทรคมนาคม มีวัตถุประสงค์เพื่อ 
1) ศึกษาองค์ประกอบรูปแบบการจัดการความรู้สู่ทุนทางปัญญาในอุตสาหกรรมสื่อสารโทรคมนาคม 
2) ศึกษาปัจจัยที่มีอิทธิพลต่อการจัดการความรู้สู่ทุนทางปัญญาในอุตสาหกรรมสื่อสารโทรคมนาคม 
3) พัฒนารูปแบบการจัดการความรู้สู่ทุนทางปัญญาในอุตสาหกรรมสื่อสารโทรคมนาคมตามสมการโครงสร้าง และ 
4) สร้างคู่มือการจัดการความรู้สู่ทุนทางปัญญาในอุตสาหกรรมสื่อสารโทรคมนาคม 
การวิจัยครั้งนี้ใช้วิธีศึกษาเชิงผสมผสานเชิงคุณภาพและเชิงปริมาณ 
การศึกษาเชิงคุณภาพใช้การสัมภาษณ์เชิงลึกผู้เชี่ยวชาญที่มีประสบการณ์ด้านการจัดการความรู้และด้านอุตสาหกรรมสื่อสารโทรคมนาคม 
การศึกษาเชิงปริมาณใช้แบบสอบถามกับกลุ่มตัวอย่างซึ่งเป็นพนักงานระดับผู้บริหารและระดับผู้ปฏิบัติการในอุตสาหกรรมสื่อสารโทรคมนาคม 
และใช้การสนทนากลุ่มผู้ทรงคุณวุฒิ เพื่อให้ความเห็นชอบรูปแบบและคู่มือการจัดการความรู้สู่ทุนทางปัญญาในอุตสาหกรรมสื่อสารโทรคมนาคม การวิเคราะห์ข้อมูลเชิงคุณภาพใช้วิธีการวิเคราะห์เชิงเนื้อหาและวิเคราะห์ข้อมูลเชิงปริมาณทางสถิติด้วยวิธีการวิเคราะห์แบบจำลองสมการโครงสร้าง 
ผลการวิจัยพบว่า รูปแบบการจัดการความรู้สู่ทุนทางปัญญาในอุตสาหกรรมสื่อสารโทรคมนาคมตามสมมติฐานสอดคล้องกับข้อมูลเชิงประจักษ์ 
ได้รูปแบบการจัดการความรู้สู่ทุนทางปัญญาในอุตสาหกรรมสื่อสารโทรคมนาคมตามสมการโครงสร้าง ประกอบด้วย กระบวนการจัดการความรู้ และปัจจัยสำเร็จในการจัดการความรู้ที่มีอิทธิพลทางบวกต่อทุนทางปัญญา และปัจจัยสำเร็จในการจัดการความรู้มีอิทธิพลทางบวกต่อกระบวนการจัดการความรู้ซึ่งมีค่าสถิติทดสอบผ่านตามเกณฑ์ที่กำหนดไว้ คู่มือการจัดการความรู้สู่ทุนทางปัญญาในอุตสาหกรรมสื่อสารโทรคมนาคมแบ่งออกเป็น 3 ส่วน ส่วนที่ 1 บทนำ ส่วนที่ 2 มิติและองค์ประกอบรูปแบบการจัดการความรู้ และส่วนที่ 3 มาตรการส่งเสริมทุนทางปัญญา 
รูปแบบการจัดการความรู้และคู่มือการจัดการความรู้สู่ทุนทางปัญญาในอุตสาหกรรมสื่อสารโทรคมนาคมได้รับความเห็นชอบจากผู้ทรงคุณวุฒิด้วยมติเอกฉันท์ในด้านความเหมาะสมในการนำไปใช้
~uความเป็นมา~u 
การเรียนการสอนภาษาอังกฤษในประเทศไทยที่ผ่านมาไม่ได้ผลเท่าที่ควร 
มีปัญหาด้าน ต่าง ๆ หลายด้าน โดยเฉพาะปัญหาเกี่ยวกับครูผู้สอน ได้แก่ 
ครูไม่ถนัดด้านการออกเสียง ภาษาอังกฤษ ออกเสียงไม่เหมือนเจ้าของภาษา ครูไม่ได้ศึกษาวิชาเอกภาษาอังกฤษ ไม่ได้รับ การอบรมวิธีสอนภาษาอังกฤษตามหลักสูตรประถมศึกษา พุทธศักราช 2521 และครูไม่ใช้สื่อการสอน เป็นต้น 
ปัญหาดังกล่าวนี้มีผลกระทบต่อคะแนนผลสัมฤทธิ์ทางการเรียนวิชาภาษาอังกฤษของ นักเรียนเป็นอย่างมาก 
เพื่อเป็นการปรับปรุงให้นักเรียนมีคะแนนผลสัมฤทธิ์ทางการเรียนให้ สูงขึ้น จึงควรมีการปรับปรุงคุณภาพของครูภาษาอังกฤษ เพราะถ้าครูภาษาอังกฤษที่มีความรู้ ความสามารถหรือมีประสิทธิภาพในการสอนแล้ว ก็จะทำให้สามารถดำเนินการจัดกิจกรรมการเรียน การสอนให้นักเรียนประสบผลสำเร็จตามความมุ่งหมายของหลักสูตรได้ ตลอดจนสามารถแก้ไขปัญหา ต่าง ๆ ที่เกิดขึ้นได้อย่างมีประสิทธิภาพ 
ในจังหวัดสกลนคร มีโรงเรียนในสังกัดสำนักงานการประถมศึกษาจังหวัดทั้งหมด 
621 โรงเรียน ได้เปิดสอนวิชาภาษาอังกฤษในกลุ่มประสบการณ์พิเศษ จำนวน 443 โรงเรียน หรือคิดเป็นร้อยละ 71.33 ของจำนวนโรงเรียนทั้งหมด 
ซึ่งเป็นจำนวนมากและมีแนวโน้มจะเพิ่ม ขึ้นอีก ผู้วิจัยจึงมีความสนใจศึกษาเพื่อจะได้ทราบข้อมูลเพื่อเป็นแนวทางในการปรับปรุง คุณภาพของครู 
เพื่อนำเสนอให้ผู้ที่เกี่ยวข้องในแต่ละระดับได้ดำเนินการต่อไป 
~uความมุ่งหมายของการวิจัย~u 
1. เพื่อศึกษาความต้องการในการสร้างเสริมสมรรถภาพทางการสอนของครูภาษาอังกฤษด้าน ทักษะทางการสอนภาษาอังกฤษ ด้านการจัดกิจกรรมการเรียนการสอน ด้านการใช้สื่อการสอน และ ด้านการวัดผลและประเมินผล 
2. เพื่อเปรียบเทียบความต้องการในการสร้างเสริมสมรรถภาพทางการสอนของครูภาษาอังกฤษ ด้านทักษะทางการสอนภาษาอังกฤษ ด้านการจัดกิจกรรมการเรียนการสอน ด้านการใช้สื่อการเรียน การสอน และด้านการวัดผลและประเมินผล แบ่งตามตัวแปร ดังนี้
2.1 วิชาเอกที่ศึกษา
2.2 ประสบการณ์ในการปฏิบัติการสอน
2.3 ขนาดของโรงเรียน 
~uสมมติฐานของการวิจัย~u 
1. ครูที่ศึกษาวิชาเอกภาษาอังกฤษ กับครูที่ไม่ได้ศึกษาวิชาเอกภาษาอังกฤษ มีความ ต้องการสร้างเสริมสมรรถภาพทางการสอนแตกต่างกัน 
2. ครูที่มีประสบการณ์ในการสอนต่างกัน มีความต้องการสร้างเสริมสมรรถภาพทางการสอน แตกต่างกัน 
3. ครูที่ปฏิบัติการสอนในโรงเรียนขนาดต่างกัน มีความต้องการสร้างเสริมสมรรถภาพ ทางการสอนแตกต่างกัน 
4. มีปฏิสัมพันธ์ระหว่างวิชาเอกที่ศึกษา ประสบการณ์การสอน และขนาดของโรงเรียน กับ ความต้องการสร้างเสริมสมรรถภาพทางการสอนของครูภาษาอังกฤษ 
~uวิธีดำเนินการ~u สุ่มกลุ่มตัวอย่างโดยวิธีสุ่มตามระดับชั้น (Stratified random sampling) จำนวน ร้อยละ 70 ของโรงเรียนแต่ละขนาด ได้กลุ่มตัวอย่าง 309 คน แต่ได้รับแบบสอบถามที่สมบูรณ์ นำมาวิเคราะห์ได้จำนวน 255 ฉบับ คิดเป็นร้อยละ 82.52 
สถิติที่ใช้ในการวิเคราะห์ข้อมูล คือ การวิเคราะห์ความแปรปรวนสามทิศทาง (Three-ways ANOVA) ด้วยคอมพิวเตอร์โปรแกรม SPSS/PC(+) 
~uสรุปผลการวิจัย~u ผลการวิจัยพบว่า 
1. ครูภาษาอังกฤษมีความต้องการสร้างเสริมสมรรถภาพทางการสอนโดยเฉลี่ยรวมในระดับมาก 
เมื่อพิจารณาเป็นรายด้าน จัดเรียงลำดับความต้องการจากมากไปหาน้อยได้ดังนี้ ด้านทักษะทาง การสอนภาษาอังกฤษ ด้านการจัดกิจกรรมการเรียนการสอน ด้านการวัดผลและประเมินผล และด้านการ ใช้สื่อการเรียนการสอน 
2. ครูภาษาอังกฤษที่ศึกษาวิชาเอกภาษาอังกฤษ ครูภาษาอังกฤษที่ศึกษาวิชาเอกอื่น ๆ และได้รับการอบรมวิธีสอนภาษาอังกฤษ และครูภาษาอังกฤษที่ศึกษาวิชาเอกอื่น ๆ แต่ไม่ได้รับ การอบรมวิธีสอนภาษาอังกฤษ มีความต้องการสร้างเสริมสมรรถภาพทางการสอนแตกต่างกันอย่าง ไม่มีนัยสำคัญทางสถิติ 
3. ครูภาษาอังกฤษที่มีประสบการณ์การสอนน้อยกว่า 4 ปี กับมากกว่า 4 ปี มีความ ต้องการสร้างเสริมสมรรถภาพทางการสอนแตกต่างกันอย่างไม่มีนัยสำคัญทางสถิติ 
4. ครูภาษาอังกฤษที่ปฏิบัติการสอนในโรงเรียนขนาดเล็ก ขนาดกลาง และขนาดใหญ่ มีความ ต้องการสร้างเสริมสมรรคภาพทางการสอนแตกต่างกันอย่างมีนัยสำคัญทางสถิติที่ระดับ .05 เมื่อพิจารณาเป็นรายคู่พบว่า ครูภาษาอังกฤษที่ปฏิบัติการสอนในโรงเรียนขนาดใหญ่ มีความ ต้องการสร้างเสริมสมรรถภาพทางการสอนแตกต่างกับครูภาษาอังกฤษที่ปฏิบัติการสอนในโรงเรียน ขนาดกลางกับขนาดเล็ก อย่างมีนัยสำคัญทางสถิติที่ระดับ .05 ส่วนครูภาษาอังกฤษที่ปฏิบัติการ สอนในโรงเรียนขนาดกลางกับขนาดเล็ก มีความต้องการสร้างเสริมสมรรถภาพทางการสอนแตกต่างกัน อย่างไม่มีนัยสำคัญทางสถิติ 
5. มีปฏิสัมพันธ์ระหว่างวิชาเอกที่ศึกษา ประสบการณ์การสอน และขนาดของโรงเรียน อย่างไม่มีนัยสำคัญทางสถิติ เมื่อพิจารณาเป็นรายด้านพบว่า มีปฏิสัมพันธ์กันในด้านการจัด กิจกรรมการเรียนการสอน อย่างมีนัยสำคัญทางสถิติที่ระดับ .05

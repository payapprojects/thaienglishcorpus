การวิจัยครั้งนี้มีจุดมุ่งหมายเพื่อพัฒนาโปรแกรมวาดภาพที่สามารถใช้งานกับภาษาไทยได้ โดยอาศัยหลักการของการโปรแกรมเชิงวัตถุ 
นอกจากนี้การพัฒนาโปรแกรมวาดภาพยังทำให้ได้เครื่องมือซอฟท์แวร์ ที่สามารถนำไปใช้ในการพัฒนาโปรแกรมทางด้านกราฟิกบนเครื่องไมโครคอมพิวเตอร์อีกด้วยผู้วิจัยได้จัดทำเครื่องมือซอฟท์แวร์ไว้ในรูปแบบของคลังโปรแกรม เพื่อให้ผู้ที่สนใจสามารถนำไปใช้งานได้โดยสะดวก 
ในงานวิจัยครั้งนี้ผู้วิจัยเริ่มจากการศึกษาหลักการของการโปรแกรมเชิงวัตถุ 
ศึกษาฟังก์ชั่นการทำงานของโปรแกรมวาดภาพ และวิธีการจัดทำฟังก์ชันต่าง ๆ เหล่านั้น 
จากนั้นจึงออกแบบและพัฒนาโปรแกรมต้นแบบของโปรแกรมวาดภาพขึ้น อนึ่ง โปรแกรมวาดภาพที่พัฒนาขึ้นมานี้ 
เป็นต้นแบบของโปรแกรมวาดภาพที่อาจเป็นแนวทางในการพัฒนาโปรแกรมด้านกราฟิก 
ผู้ที่สนใจสามารถเพิ่มเติมความสามารถของโปรแกรมวาดภาพนี้ โดยอาศัยหลักการของการโปรแกรมเชิงวัตถุ

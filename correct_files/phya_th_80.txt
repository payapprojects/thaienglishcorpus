ใครว่าเรื่องศัลยกรรมเป็นแค่เรื่องของความสวย
ศาสตร์การดูลักษณะใบหน้าแบบจีนได้บอกไว้ว่า ลักษณะของใบหน้าสามารถส่งผลต่อชีวิตเราได้ ไม่ว่าจะเป็นรูปตา หน้าผาก จมูก ปาก
หากมีรูปหน้าที่ดีตามหลักโหงวเฮ้งจะช่วยส่งเสริมให้ชีวิตดียิ่งขึ้นไปอีก
โหงวเฮ้งดีคืออะไร?
โหงวเฮ้งเป็นศาสตร์การดูลักษณะใบหน้าที่มีความเชื่อมาจากประเทศจีน
ที่ไม่ใช่แค่เรื่องของการดูหน้าคนแล้วบอกได้ว่าคนนี้หน้าตาดี สวย มีเสน่ห์
แต่โหงวเฮ้งหมายถึงลักษณะดี 5 ส่วนของใบหน้า ไม่ว่าจะเป็นหน้าผาก คิ้วและตา จมูก ปาก และคาง
ซึ่งสิ่งสำคัญของโหงวเฮ้งคือ ภาพรวมของหน้าจะต้องสะอาดและสมดุล เพราะนอกจากจะถูกต้องตามหลักโหงวเฮ้งแล้ว ยังช่วยเสริมความมั่นใจได้อีกด้วย
รู้จักโหงวเฮ้งทั้ง 5 จุด
หน้าผาก
แสดงให้เห็นถึงสติปัญญา ความสุข ความรุ่งเรือง
หน้าผากที่ดีจะต้องมีความกว้างพอประมาณ และโหนกนูน
ที่สำคัญต้องไม่มีริ้วรอยเป็นคลื่นหรือเป็นลอน หรือร่องกระดูก
หากหน้าผากกว้างได้มาตรฐานเท่ากับฝ่ามือตนเองนั้นแสดงให้เห็นถึงสติปัญญาที่ดี ชอบการเรียนรู้ กระตือรือร้น ขยัน อดทน สามารถแก้ไขเหตุการณ์เฉพาะหน้าได้ดี
หากหน้าผากกว้างกว่าฝ่ามือ จะมีแต่คนอุปถัมภ์ ชีวิตไม่ถูกบีบคั้น
คิ้วและตา
ลักษณะของคิ้วและตาที่ดีนั้นต้องมีหางคิ้วและหางตาที่ไม่ตก หากตาตกจะทำให้ใบหน้าดูเศร้าหมองไม่สดใส ซึ่งคิ้วและตาจะเป็นส่วนที่ต้องคอยเปิดรับสิ่งดีๆ
ดังนั้นรูปคิ้วจะต้องเหมาะสม แววตาแจ่มใส เป็นไปตามรูปหน้า
ซึ่งลักษณะของคิ้วที่ดี คือมีลักษณะคิ้วที่สมบูรณ์ หัวคิ้วเริ่มจากหัวตา หางคิ้วยาวเสมอหางตา หรือยาวเลยหางตาเพียงเล็กน้อย
เส้นขนคิ้วเรียงเส้นขนเป็นแนวนอนจากหัวตาไปทางหางตา อย่างเป็นระเบียบ
ลักษณะตาคือต้องสดใส เพราะดวงตาสามารถสื่ออารมณ์ ความรู้สึกได้ ทั้งความโกรธ เกลียด ความขยัน ขี้เกียจ 
แววตาที่สดใสจะช่วยสื่อถึงความกล้าหาญและอดทน
จมูก
ถือได้ว่าเป็นส่วนสำคัญของใบหน้าเลยทีเดียว ลักษณะของจมูกจะบ่งบอกได้ถึงนิสัยใจคอ ความคิด จิตใจ รวมถึงอำนาจวาสนา และทรัพย์สินด้วย
จมูกที่ดีต้องเป็นสันตรงตลอดแนว ไม่ว่าจมูกจะใหญ่หรือเล็กต้องมีเนื้อแน่นอิ่มเต็ม
ถ้าสันจมูกนูนสูงใหญ่ หมายถึงการมีสุขภาพแข็งแรง การเงินดี
ปีกจมูกจะหมายถึง โชคลาภ หากปีกจมูกมีความกลมมนก็หมายถึงมีเงินมาก มีความโชคดีเกี่ยวกับเงินทองนั่นเอง
ปาก
ลักษณะของปาก บ่งบอกถึงอุปนิสัย จิตใจ ความซื่อตรง อารมณ์ สุขภาพของเราได้
ตามหลักโหงวเฮ้งลักษณะปากที่ดีต้องมีขอบ มีหยัก มุมปากทั้ง 2 ข้างตรงหรือช้อนขึ้นเล็กน้อยและได้รูปกับใบหน้า
ขนาดของปากที่ได้มาตรฐานต้องลากเส้นจากกึ่งกลางลูกตาดำขณะมองตรงมาจนถึงมุมปากทั้ง 2 ข้าง หากกว้างเสมอกึ่งกลางลูกตาดำทั้ง 2 ข้าง พอดีถือว่าปากกว้าง ปากที่มีลักษณะดี หากมีริมฝีปากที่บิดเบี้ยว ย่อมส่งผลให้จิตใจโอนเอียง ไม่ซื่อตรง
คาง
ตามโหงวเฮ้งเชื่อว่าคางที่ได้รูปกำลังดี 
ไม่สั้นและหุบจนเกินไป
จะช่วยเรียกทรัพย์ได้
ในระยะยาวจะไม่ลำบาก มีเงินใช้ไม่ขาดมือ ซึ่งลักษณะคางที่ดีจะต้องกลมมน ได้รูป ไม่แหลมเป็นกระดูก ไม่แบน 
จะเป็นคางที่แสดงถึงอำนาจ ความกล้าหาญ 
กำลังใจที่ดี และการจัดการกับบริวารที่ดีได้ด้วย
ในขณะเดียวกันก็จะบ่งบอกถึงความรักความราบรื่นที่ดีได้ด้วย
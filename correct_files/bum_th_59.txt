ภาวะการเจริญพันธุ์
ภาวะการมีบุตรยาก (Male Infertility) คือ การที่คู่สมรสไม่สามารถมีบุตรได้ หลังจากมีเพศสัมพันธ์กันโดยไม่ได้คุมกำเนิดมาแล้วเป็นเวลา 1 ปี 
ภาวะการมีบุตรยากในเพศชายหมายถึงผู้ชายไม่สามารถทำให้คู่ครองตั้งครรภ์ได้ โดยมีปัจจัยจากฝ่ายชายเป็นต้นเหตุ
ลองศึกษาว่าอะไรคือสาเหตุของภาวะมีบุตรยากในเพศชายและปรึกษากับแพทย์ของคุณว่าสามารถแก้ปัญหาและรักษาภาวะการมีบุตรยากของคุณได้หรือไม่
สาเหตุคืออะไร
สาเหตุจากฝ่ายชายที่ไม่สามารถทำให้คู่ครองตั้งครรภ์ได้ 
อาจรวมไปถึงอาการเจ็บป่วยต่างๆ ดังต่อไปนี้
ภาวะฮอร์โมนเพศต่ำ (hypogonadism) ซึ่งเป็นการเจ็บป่วยที่ทำให้ลูกอัณฑะไม่สามารถทำหน้าที่ได้อย่างปกติ
ความไม่สมดุลของฮอร์โมนซึ่งทำให้เป็นโรคอ้วนเกินอย่างรุนแรง เช่น ภาวะขาดฮอร์โมนไทรอยด์ (hypothyroidism)
อาการเส้นลำเลียงน้ำเชื้ออสุจิโป่งพอง (varicocele) ซึ่งเป็นอาการที่หลอดเลือดดำภายในถุงอัณฑะโป่งพอง ทำให้ขัดขวางการเคลื่อนตัวของอสุจิ
ภาวะโรคแทรกซ้อนทางระบบประสาทที่เกิดจากโรคเบาหวาน ซึ่งการทำลายระบบประสาทอาจเป็นสาเหตุของปัญหาเรื่องการแข็งตัวของอวัยวะเพศหรือการหลั่งน้ำอสุจิ
โรคทางพันธุกรรมซึ่งทำให้ความสามารถในการผลิตอสุจิลดลง เช่น โรคดาวน์ซินโดรม (Down syndrome)
อัณฑะบิด (testicular torsion) ซึ่งทำให้การส่งเลือดไปที่ลูกอัณฑะถูกตัดขาด
ภาวะที่ลูกอัณฑะไม่เข้าสู่ถุงอัณฑะ
โรคร้ายแรงที่อาจมีผลต่อภาวะเจริญพันธุ์ ตัวอย่างเช่น
การผิดปกติของระบบภูมิคุ้มกัน ซึ่งเป็นเหตุทำให้ร่างกายสร้างสารแอนตี้บอดี้ที่เป็นอันตรายต่ออสุจิ
โรคตับ
โรคเม็ดเลือดขาวรูปเคียว (sickle cell anemia)
โรคไต
การติดเชื้อที่ระบบอวัยวะเพศ เช่น โรคหนองใน และ โรคเริมอวัยวะเพศ
การติดเชื้อของอวัยวะสืบพันธุ์ เช่น ต่อมลูกหมากอักเสบและโรคท่อน้ำเชื้ออักเสบ
โรคติดเชื้อ รวมถึงโรคคางทูมด้วย
ปัจจัยเพิ่มเติมที่มีผลต่อภาวะมีบุตรยากรวมไปถึงปัจจัยต่างๆ เหล่านี้
ยารักษาโรคบางชนิด เช่น ยา cimetidine และ ยา phenytoin
อาหารเสริมบางชนิด เช่น สเตียรอยด์อนาบอลิก
เคมีบำบัดรักษาโรคมะเร็ง
ขาด folic acid และ lycopene ซึ่งพบมากในผัก เช่น มะเขือเทศ
ออกกำลังกายมากเกินไป ซึ่งมีผลให้ระดับเทสโทสเตอโรนต่ำและลดการผลิตอสุจิ
ใช้ยาคุมกำเนิด diethylstilbestrol หรือที่รู้จักกันว่า DES
ได้รับสารพิษเช่น ตะกั่ว ทองแดง หรือยาฆ่าแมลง
การอาบน้ำด้วยน้ำร้อนหรือนอนแช่ในน้ำร้อนบ่อยๆ
ได้รับบาดเจ็บที่ลูกอัณฑะ
มีจำนวนเสปิร์มน้อย อ่อนแอ และมีความสามารถในการเคลื่อนที่ต่ำ
การรักษาโรคด้วยรังสี
ยาหรือสารที่ใช้เพื่อความสนุกสนาน (recreational drugs) เช่น แอลกอฮอล์ และกัญชา
ปัญหาเกี่ยวกับเรื่องทางเพศ เช่น การหย่อนสมรรถภาพทางเพศ และการหลั่งเร็ว
ผลข้างเคียงในการรักษาโรคมะเร็งลูกอัณฑะหรือมะเร็งต่อมลูกหมาก
การผ่าตัดอวัยวะระบบสืบพันธุ์ เช่น การผ่าตัดต่อมลูกหมากโต
การทำหมันด้วยการผ่าตัดเพื่อผูกท่อนำอสุจิ
ใส่กางเกงหรือกางเกงในที่รัดจนเกินไป
สัญญาณและอาการของโรค
ภาวะการมีบุตรยากในเพศชายเกิดขึ้นเมื่อคู่ของผู้ชายไม่สามารถตั้งครรภ์ได้ภายในหนึ่งปีของการมีเพศสัมพันธ์โดยไม่คุมกำเนิด 
สัญญาณและอาการอื่นๆ จะขึ้นอยู่กับสาเหตุที่แท้จริงที่ทำให้เกิดภาวะการมีบุตรยาก
วินิจฉัยและรักษาอย่างไร
การวินิจฉัยภาวะการมีบุตรยากเริ่มด้วยการสืบประวัติการรักษาและตรวจร่างกายของผู้ป่วย
อาจมีการตรวจเลือดเพื่อดูความผิดปกติของฮอร์โมนและโรคอื่นๆ
เก็บตัวอย่างน้ำอสุจิ
เพื่อนำมาตรวจสอบเรื่องปริมาณตัวอสุจิ
และความสามารถในการเคลื่อนที่ของตัวอสุจิว่าเป็นอย่างไร
รักษาอาการด้วยวิธีใด
การรักษาภาวะการมีบุตรยากของเพศชายจะมุ่งไปยังการรักษาที่สาเหตุของโรคนี้
ซึ่งโดยทั่วไปแล้วมีคู่สมรสประมาณ 15 – 20 % สามารถตั้งครรภ์ได้โดยไม่ต้องทำการรักษาใด
การรักษาสำหรับภาวะการมีบุตรยากจากฝ่ายชายนั้น ได้แก่
หลีกเลี่ยงการอาบน้ำด้วยน้ำร้อนและการนอนแช่ในน้ำร้อนเป็นเวลานานๆ
รับประทานอาหารที่มีประโยชน์และออกกำลังกายในปริมาณที่พอเหมาะ
รักษาอาการเส้นเลือดขอดที่ลูกอัณฑะ
ผ่าตัดเพื่อยกเลิกการทำหมันแบบผูก โดยการเชื่อมต่อท่อนำเชื้ออสุจิอีกครั้ง
ศึกษาเกี่ยวกับช่วงเวลาที่ดีที่สุดสำหรับการตั้งครรภ์
ปรับเปลี่ยนวิถีการดำเนินชีวิต เช่น งดสูบบุหรี่ และดื่มแอลกอฮอล์ในปริมาณที่จำกัด
รักษาบำบัดเกี่ยวกับปัญหาด้านฮอร์โมน
รักษาอาการหย่อนสมรรถภาพทางเพศด้วยการปรึกษา การรักษาด้วยยา หรือการผ่าตัด
สวมใส่กางเกงในที่ไม่รัดแน่น เช่น กางเกงในประเภทบ็อกเซอร์
หากการรักษาดังกล่าวไม่ได้ผล อาจพิจารณานำวิธีการที่ช่วยเรื่องการมีบุตรมาให้บริการ เช่น
การผสมเทียม โดยการนำเชื้ออสุจิใส่ที่บริเวณปากมดลูกหรือมดลูกโดยตรง
การปฏิสนธินอกร่างกาย โดยการนำตัวอ่อนและอสุจิมาผสมกันเป็นตัวอ่อนนอกร่างกาย แล้วนำกลับเข้าไปใส่ในโพรงมดลูกเพื่อให้ตั้งครรภ์
การฉีดอสุจิเข้าไปในเซลล์ไข่ วิธีนี้เป็นการทำนอกร่างกายโดยการเจาะผนังเซลล์ไข่เพื่อนำอสุจิเข้าสู่ไข่โดยตรง
ป้องกันอย่างไร
ภาวะการมีบุตรยากอาจหลีกเลี่ยงได้โดยการปฏิบัติตัวดังต่อไปนี้
หลีกเลี่ยงการใช้ยาและการรักษาด้วยยาที่ทราบว่าเป็นสาเหตุของปัญหาภาวะการมีบุตรยาก
หลีกเลี่ยงการออกกำลังกายที่มากเกินไป
หลีกเลี่ยงการสัมผัสกับสิ่งที่มีพิษต่อสภาพแวดล้อม เช่น ยาฆ่าแมลง
หลีกเลี่ยงการอาบน้ำด้วยน้ำร้อนหรือการนอนแช่ในน้ำร้อนบ่อยๆ
หลีกเลี่ยงการใส่กางเกงหรือกางเกงในที่รัดแน่นเกินไป
รับประทานอาหารที่มีกรดโฟลิกเพียงพอ
เข้ารับการรักษาโรคติดต่อทางเพศสัมพันธ์เสียแต่เนิ่นๆ
ตรวจสุขภาพร่างกายอยู่สม่ำเสมอ เพื่อสังเกตได้ถึงสัญญาณที่บ่งถึงการติดเชื้อหรือความผิดปกติอื่นๆ
ควบคุมโรคประจำตัวให้อยู่ในระดับปกติ เช่น โรคเบาหวาน และภาวะขาดฮอร์โมนไทรอยด์
มีเพศสัมพันธ์ที่ปลอดภัยเพื่อหลีกเลี่ยงโรคติดต่อทางเพศสัมพันธ์
รับประทานผลิตภัณฑ์เสริมอาหารประเภทไลโคปีน
สวมใส่อุปกรณ์ป้องกันลูกอัณฑะขณะออกกำลังกาย
ถึงแม้ว่ายังต้องมีการทำการวิจัยกันต่อไป แต่ก็เป็นไปได้ที่พ่อแม่อาจต้องพิจารณาเลือกใช้ผ้าอ้อมชนิดใช้แล้วทิ้งสำหรับทารกเพศชาย เนื่องจากอาจเป็นสาเหตุของภาวะการมีบุตรยากเมื่อโตขึ้น
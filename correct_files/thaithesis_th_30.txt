การวิจัยครั้งนี้มีวัตถุประสงค์เพื่อศึกษาเนื้อหาและรูปแบบการ์ตูนของคุณประยูรจรรยาวงษ์ และเพื่อประเมินประสิทธิผลการส่งข่าวสารด้านสาธารณสุขในรูปแบบการ์ตูนดังกล่าว 
โดยผู้วิจัยได้เลือกศึกษาเฉพาะการ์ตูนของคุณประยูร ที่มีเนื้อหาเกี่ยวกับสุขภาพอนามัยในการ์ตูน "ขบวนการแก้จน"ซึ่งตีพิมพ์ในหนังสือพิมพ์ไทยรัฐจำนวน 285 ภาพมาวิเคราะห์ 
ผลการวิจัยพบว่าเนื้อหาการ์ตูนของคุณประยูร ที่นำเสนอเกี่ยวกับเรื่องสุขภาพอนามัยนั้น มีแนวคิดเกี่ยวกับการสื่อสารด้านสาธารณสุข4 แนวทางคือ 1. การส่งเสริมสุขภาพอนามัย 2. การป้องกันและควบคุมโรค3. การรักษาพยาบาล 4. การฟื้นฟูสภาพผู้ป่วย 
โดยมีเนื้อหาที่เกี่ยวข้องกับเรื่องการส่งเสริมสุขภาพอนามัยมากที่สุด 
เนื้อหาที่นำเสนอนี้ถูกต้องตามหลักวิชาการและสามารถนำไปปฏิบัติได้จริง 
ส่วนในเรื่องของรูปแบบการ์ตูนที่นำเสนอจะเป็นวิธีการนำเสนอแบบเล่าเรื่องและเป็นการ์ตูนประเภทการสอนที่สามารถเข้าถึงผู้รับสารทุกระดับได้ง่าย
เพราะใช้ภาษาเขียนที่ง่ายต่อความเข้าใจไม่เป็นภาษาราชการ และประชาชนทุกกลุ่มสามารถเข้าถึงการ์ตูนดังกล่าวได้โดยง่าย 
เนื่องจากการ์ตูนนี้ตีพิมพ์ลงในหนังสือพิมพ์ไทยรัฐซึ่งเป็นสื่อที่แพร่หลาย สำหรับการประเมินประสิทธิผลของการส่งข่าวสารด้านสาธารณสุขโดยสรุป พบว่าการ์ตูนที่มีเนื้อหาเกี่ยวกับสุขภาพอนามัยของคุณประยูร 
เป็นการ์ตูนที่สามารถใช้สื่อสารและเผยแพร่ความรู้เกี่ยวกับด้านสาธารณสุขได้อย่างมีประสิทธิภาพเทียบเท่าหรือมากกว่าการเผยแพร่ในสื่ออื่น ๆ 
บางประเภททั้งยังมีวิธีการนำเสนอในรูปแบบของเนื้อหาสาระผสมความบันเทิงที่เป็นประโยชน์ต่อผู้รับสารทุกระดับสมกับเป็นการ์ตูนที่ถูกสร้างขึ้นมาโดยคุณประยูร จรรยาวงษ์ 
นักเขียนการ์ตูนและนักสื่อสารมวลชนที่มีชื่อเสียงคนหนึ่งของประเทศไทย
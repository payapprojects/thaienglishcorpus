ผลของความเข้มข้นของโซเดียมไฮดรอกไซด์ต่อกำลังอัดของคอนกรีตที่ผสมเถ้าถ่านหิน
งานวิจัยนี้ได้ศึกษาผลของความเข้มข้นของสารละลาย NaOH ที่ใช้เป็นด่างเร่งปฏิกิริยา ต่อกำลังอัดของคอนกรีตที่ผสมเถ้าถ่านหิน
โดยแทนที่เถ้าถ่านหินในปูนซีเมนต์ปอร์ตแลนด์ประเภทที่ 1 ร้อยละ 40, 50 และ 60 โดยน้ำหนักวัสดุประสาน 
และใช้ NaOH ที่มีความเข้มข้น 0.00, 0.25, 0.50 และ 0.75 โมลาร์ เป็นด่างเร่งปฏิกิริยา 
หล่อตัวอย่างคอนกรีตขนาด 100×100×100 มม3 หลังจากนั้นนำตัวอย่างคอนกรีตไปบ่มในน้ำ 
และทดสอบกำลังอัดที่อายุ 3, 7, 14, 28 และ 60 วัน 
ผลการศึกษาพบว่ากำลังอัดของคอนกรีตที่ผสมเถ้าถ่านหินมีแนวโน้มสูงขึ้น เมื่อใช้สารละลาย NaOH ที่มีความเข้มข้นไม่เกิน 0.50 โมลาร์ 
การใช้เถ้าถ่านหินผสมในคอนกรีตในปริมาณที่สูงขึ้น มีผลต่อการลดกำลังอัดของคอนกรีตที่ไม่ได้ใช้สารละลาย NaOH มากกว่ากลุ่มที่ใช้สารละลาย NaOH 
การศึกษาครั้งนี้พบว่า การใช้สารละลาย NaOH ที่มีความเข้มข้น 0.50 โมลาร์ ในกลุ่มที่ใช้เถ้าถ่านหินผสมในคอนกรีตร้อยละ 50 โดยน้ำหนักวัสดุประสานมีความเหมาะสมในการนำไปใช้งานคอนกรีต เนื่องจากให้กำลังอัดสูงที่สุด โดยมีค่าเพิ่มขึ้นจากคอนกรีตควบคุมถึงร้อยละ 22 ที่อายุ 28 วัน
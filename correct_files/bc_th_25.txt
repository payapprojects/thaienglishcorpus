โรงเรียน LUCTON
โรงเรียน Lucton ตั้งอยู่ใน Herefordshire ก่อตั้งขึ้นในพ.ศ. 2251 Lucton เป็นหนึ่งในโรงเรียนประจำที่มีประสิทธิภาพระดับต้น ๆ และเป็นโรงเรียนที่เก่าแก่ที่สุดในภูมิภาค ซึ่งดึงดูดนักเรียนต่างชาติจากเอเชีย ตะวันออกกลาง แอฟริกา และยุโรป 
ชั้นเรียนขนาดเล็ก ครูที่มีพรสวรรค์และมีความมุ่งมั่น บรรยากาศที่เป็นกันเอง และสถานที่ในชนบทที่ยอดเยี่ยมรวมเข้าด้วยกันเพื่อมอบประสบการณ์การศึกษาที่โดดเด่นและครบวงจรที่ Lucton
อาจารย์ที่ดูแลการรับเข้าศึกษาของมหาวิทยาลัยออกซฟอร์ดได้ให้ความเห็นว่าสิ่งที่เป็นแบบฉบับของนักเรียน Lucton คือไม่มีนักเรียน Lucton ที่เหมือนกัน แต่ละคนต่างเป็นตัวของตัวเอง 
สิ่งที่พวกเขามีเหมือนกันก็คือเมื่อจบจาก Lucton แล้ว พวกเขามั่นใจในจุดแข็งและความสามารถของพวกเขาและพร้อมที่จะรับโอกาส
เรามีสิ่งอำนวยความสะดวกที่พิเศษมากสำหรับการเล่นกีฬาซึ่งรวมทั้ง ว่ายน้ำ รักบี้ บาสเกตบอล และขี่ม้า โดยมีนักเรียนของเราหลายคนที่เป็นตัวแทนของสหราชอาณาจักรในการแข่งขันระดับนานาชาติ 
นอกเหนือจากการเล่นกีฬาแล้วนักเรียนประจำของเรายังสามารถเพลิดเพลินกับกิจกรรมต่าง ๆ ในช่วงสุดสัปดาห์ทั้งด้านวัฒนธรรมและสังคม 
Lucton มีวิชา GCSE และ ALevel จำนวนมากให้เลือกมีประวัติการเรียนดีและมีวิธีที่ทำให้นักเรียนแต่ละคนแสดงความสามารถของตนได้ดีที่สุด 
เรารับนักเรียนที่มีความสามารถหลากหลายและในช่วงไม่กี่ปีที่ผ่านมาผลการเรียนในระดับ A Level มีคะแนนเฉลี่ย A-C ถึง 80% โดยทุกคนได้เข้าศึกษาต่อในมหาวิทยาลัยที่พวกเขาเลือกเป็นอันดับแรก 
สิ่งอำนวยความสะดวกรวมถึงห้องสมุด ห้องปฏิบัติการวิทยาศาสตร์ห้องไอซีที ห้องปฏิบัติการสำหรับการออกแบบและเทคโนโลยี ห้องกีฬา สนามเทนนิส สระว่ายน้ำในร่ม สนามกีฬาหลายแห่ง และ Equestrian Centre 
นักเรียนชั้น sixth form  สนุกกับการใช้ศูนย์ sixth form ของตนเอง ซึ่งมีทั้งห้องสมุด ห้องเรียนไอที ห้องนั่งเล่นที่สะดวกสบาย และพื้นที่ศึกษาที่เงียบสงบ

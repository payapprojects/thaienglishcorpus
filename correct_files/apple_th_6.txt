หาก Safari ไม่โหลดเพจ หรือรายการเว็บเพจหายไป
ตรวจสอบส่วนขยาย Safari หรือลองลบคุกกี้ แคช และข้อมูลเว็บไซต์อื่นๆ หากเว็บเพจหรือไซต์นั้นไม่โหลดบน Mac
ใช้ขั้นตอนในบทความนี้หากเกิดเหตุการณ์นี้ใน Safari บน Mac
คุณไม่สามารถเข้าสู่ระบบเว็บไซต์ที่ปลอดภัย
เว็บเพจโหลดหรือเปลี่ยนเส้นทางซ้ำๆ
ข้อความบนเว็บเพจแจ้งให้คุณลบหรือรีเซ็ตคุกกี้
รูปภาพ วิดีโอ หรือรายการอื่นๆ บางรายการไม่แสดงบนเว็บเพจ แต่ส่วนประกอบอื่นๆ ในเพจโหลดได้
ตรวจสอบการควบคุมโดยผู้ปกครอง
หากคุณเข้าสู่ระบบบัญชีผู้ใช้ที่มีการจำกัดโดยการควบคุมโดยผู้ปกครอง หรือซอฟต์แวร์กรองเว็บอื่นๆ เพจบางเพจหรือส่วนประกอบของเพจบางรายการอาจไม่โหลด หากไซต์เหล่านั้นไม่ได้รับอนุญาต 
ตัวอย่างเช่น วิดีโอที่ฝังไว้อาจไม่แสดง หากวิดีโอเหล่านั้นมีโฮสต์อยู่ในไซต์อื่นที่ไม่ใช่ไซต์ที่คุณกำลังดูอยู่
ตรวจสอบกับผู้ดูแลระบบของคุณ เพื่อดูว่าจะสามารถเข้าถึงไซต์ดังกล่าวที่คุณพยายามจะดูได้หรือไม่
ตรวจสอบส่วนขยาย Safari
ส่วนขยาย Safari บางรายการที่บล็อคโฆษณา หรือคอนเทนต์ของเว็บไซต์อื่นๆ อาจทำให้ไม่สามารถแสดงส่วนประกอบของเพจบางรายการได้ 
ซึ่งคุณสามารถปิดส่วนขยายได้ชั่วคราว แล้วโหลดเพจนั้นอีกครั้งเพื่อดูว่าปัญหาเกิดจากสาเหตุนี้หรือไม่
เลือก Safari > การตั้งค่า
คลิกส่วนขยาย
เลือกส่วนขยาย แล้วเอาเครื่องหมายออกจากช่อง "เปิดใช้งานส่วนขยาย..." 
ทำขั้นตอนนี้ซ้ำสำหรับแต่ละส่วนขยายที่ติดตั้งอยู่ในปัจจุบัน
โหลดเพจอีกครั้งโดยเลือกเลือกมุมมอง > โหลดอีกครั้งใน Safari 
หากเว็บเพจดังกล่าวโหลดถูกต้อง แสดงว่ามีส่วนขยายอย่างน้อยหนึ่งรายการที่บล็อคไม่ให้คอนเทนต์โหลดได้ เปิดใช้งานส่วนขยายอีกครั้ง 
แล้วโหลดเพจอีกครั้งเพื่อดูว่าส่วนขยายใดที่บล็อคคอนเทนต์ที่คุณต้องการดู
หากเว็บไซต์ยังคงไม่โหลดทั้งๆ ที่ปิดใช้งานส่วนขยายทั้งหมดแล้ว ให้ลองทำตามขั้นตอนต่อไปในบทความนี้
หาก Safari ไม่โหลดเพจจากไซต์บางไซต์
หากมีเพียงเว็บเพจหรือเว็บไซต์เดียวที่ไม่ทำงาน คุณสามารถลบข้อมูลที่เกี่ยวข้องกับไซต์นั้นได้ เพื่อดูว่าจะช่วยแก้ปัญหาได้หรือไม่ 
ใช้ขั้นตอนต่อไปนี้เพื่อลบคุกกี้ แคช และข้อมูลอื่นๆ ที่ Safari จัดเก็บไว้สำหรับแต่ละไซต์
เลือก Safari > การตั้งค่า
คลิกไอคอนความเป็นส่วนตัว
คลิกปุ่มรายละเอียด
ค้นหาชื่อหรือโดเมนของเว็บไซต์ที่มีข้อมูลที่คุณต้องการลบ
ในรายการผลลัพธ์ ให้คลิกโดเมน (เช่น example.com) ที่มีข้อมูลที่คุณต้องการลบ
คลิกเอาออก
เมื่อเสร็จแล้ว ให้คลิกเสร็จสิ้น แล้วปิดหน้าต่างการตั้งค่า
ลบประวัติ คุกกี้ แคช ข้อมูลเว็บไซต์ สำหรับแต่ละไซต์
หากคุณใช้คุณสมบัติเลือกชมเว็บแบบส่วนตัวของ Safari เมื่อไปที่เว็บไซต์ คุณอาจไม่เห็นรายการของไซต์ในส่วนนี้ 
หาก Safari ไม่โหลดเพจจากหลายๆ ไซต์
 ใน OS X Yosemite คุณสามารถลบข้อมูลเว็บไซต์สำหรับชั่วโมงที่ผ่านมา หรือสองสามวันที่ผ่านมาได้ หากเว็บไซต์หรือเพจต่างๆ หยุดโหลดเมื่อไม่นานมานี้
เลือกประวัติ > ล้างประวัติ และข้อมูลเว็บไซต์
ในชีตที่ปรากฏขึ้นมา ให้เลือกช่วงข้อมูลที่คุณต้องการลบจากเมนูป๊อปอัพล้าง
คลิกล้างประวัติ
ลบประวัติ คุกกี้ แคช ข้อมูลเว็บไซต์
หากคุณต้องการลบข้อมูลเว็บไซต์สำหรับไซต์และเพจทั้งหมดที่คุณเคยเปิดดู ให้เลือก "ประวัติทั้งหมด" จากเมนูป๊อปอัพล้าง ตัวเลือก "เอาข้อมูลเว็บไซต์ทั้งหมดออก" 
ในบานหน้าต่างความเป็นส่วนตัวของการตั้งค่า Safari ก็สามารถทำได้เช่นกัน 
นอกจากนี้ตัวเลือกเหล่านี้ยังรีเซ็ตประวัติการเลือกชม และเว็บไซต์ยอดนิยมด้วย
ดูเพิ่มเติม
หากต้องการดูเพิ่มเติมเกี่ยวกับแคช คุกกี้ หรือข้อมูลเว็บไซต์อื่นๆ ให้เปิด Safari แล้วค้นหาคำว่า "ประวัติ" หรือ "ความเป็นส่วนตัว" จากเมนูวิธีใช้
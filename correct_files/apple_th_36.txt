เกี่ยวกับยูทิลิตี้ความปลอดภัยการเริ่มต้นระบบ
ใช้ยูทิลิตี้ความปลอดภัยการเริ่มต้นระบบเพื่อทำให้มั่นใจว่า Mac ของคุณจะเริ่มต้นระบบจากดิสก์เริ่มต้นระบบที่กำหนดไว้ในระบบปฏิบัติการที่ถูกต้องและเชื่อถือได้อยู่เสมอ
ใช้งานได้เฉพาะในคอมพิวเตอร์ Mac ที่มีชิพ Apple T2 Security ยูทิลิตี้ความปลอดภัยการเริ่มต้นระบบมีคุณสมบัติสามอย่างที่ช่วยรักษาความปลอดภัย Mac จากการเข้าถึงที่ไม่ได้รับอนุญาต อันได้แก่ การป้องกันรหัสผ่านเฟิร์มแวร์ เริ่มต้นระบบอย่างปลอดภัย และบูตภายนอก
หากต้องการเปิดยูทิลิตี้ความปลอดภัยการเริ่มต้นระบบ ให้ทำดังนี้
เปิดเครื่อง Mac จากนั้นกด Command (⌘)-R ค้างไว้ทันทีหลังจากที่คุณเห็นโลโก้ Apple 
Mac ของคุณเริ่มต้นระบบจากการกู้คืน macOS
เมื่อคุณเห็นหน้าต่างยูทิลิตี้ macOS ให้เลือกยูทิลิตี้ > ยูทิลิตี้ความปลอดภัยการเริ่มต้นระบบจากแถบเมนู
เมื่อระบบขอให้คุณรับรองความถูกต้อง ให้คลิกป้อนรหัสผ่าน macOS จากนั้นเลือกบัญชีผู้ดูแลระบบแล้วป้อนรหัสผ่าน
การปกป้องรหัสผ่านเฟิร์มแวร์
ใช้รหัสผ่านเฟิร์มแวร์เพื่อป้องกันไม่ให้ใครก็ตามที่ไม่มีรหัสผ่านเริ่มต้นระบบจากดิสก์อื่นนอกจากดิสก์เริ่มต้นระบบที่กำหนดไว้ของคุณ 
หากต้องการตั้งค่ารหัสผ่าน ให้คลิกเปิดรหัสผ่านเฟิร์มแวร์ จากนั้นทำตามคำแนะนำบนหน้าจอ 
ดูเพิ่มเติมเกี่ยวกับรหัสผ่านเฟิร์มแวร์
คุณยังสามารถใช้บูตภายนอกเพื่อป้องกันไม่ให้แม้แต่บุคคลอื่นที่ทราบรหัสผ่านเฟิร์มแวร์ของคุณสามารถเริ่มต้นระบบได้จากสื่อภายนอก
เริ่มต้นระบบอย่างปลอดภัย
ใช้คุณสมบัตินี้เพื่อทำให้แน่ใจว่า Mac ของคุณเริ่มต้นระบบจากระบบปฏิบัติการที่ถูกต้องและเชื่อถือได้เท่านั้น 
ดูเพิ่มเติมเกี่ยวกับเริ่มต้นระบบอย่างปลอดภัย
บูตภายนอก
ใช้คุณสมบัตินี้เพื่อควบคุมว่า Mac ของคุณสามารถเริ่มต้นระบบได้จากฮาร์ดไดรฟ์ภายนอก แฟลชไดรฟ์ หรือสื่อภายนอกอื่นๆ 
ค่าเริ่มต้นและการตั้งค่าความปลอดภัยส่วนใหญ่จะเป็น ”ไม่อนุญาตให้บูตได้จากสื่อภายนอก” 
เมื่อเลือกการตั้งค่านี้แล้ว คุณจะไม่สามารถทำให้ Mac ของคุณเริ่มต้นระบบได้จากสื่อภายนอกใดๆ ได้
การตั้งค่าดิสก์เริ่มต้นระบบแสดงข้อความที่แจ้งว่าการตั้งค่าความปลอดภัยของคุณไม่อนุญาตให้ Mac เครื่องนี้ใช้ดิสก์เริ่มต้นระบบภายนอก
ตัวจัดการการเริ่มต้นระบบจะอนุญาตให้คุณเลือกดิสก์การเริ่มต้นระบบภายนอกได้ แต่การกระทำดังกล่าวอาจทำให้ Mac ของคุณรีสตาร์ทไปยังข้อความที่แจ้งว่าการตั้งค่าความปลอดภัยของคุณไม่อนุญาตให้ Mac เครื่องนี้ใช้ดิสก์เริ่มต้นระบบภายนอก 
จากนั้นคุณจะมีตัวเลือกสำหรับการรีสตาร์ทจากดิสก์เริ่มต้นระบบปัจจุบันของคุณหรือเลือกดิสก์เริ่มต้นระบบอีกดิสก์หนึ่ง 
หากต้องการอนุญาตให้ Mac ของคุณใช้ดิสก์เริ่มต้นระบบภายนอก ให้ทำดังนี้
เปิดยูทิลิตี้ความปลอดภัยการเริ่มต้นระบบ
เลือก ”อนุญาตการบูตจากสื่อภายนอก”
Mac ของคุณไม่รองรับการบูตจาก โวลุ่มเครือข่าย ไม่ว่าคุณจะอนุญาตการบูตจากสื่อภายนอกหรือไม่
หากคุณต้องการเลือกการดิสก์เริ่มต้นระบบภายนอกก่อนที่คุณจะรีสตาร์ท Mac ของคุณ ให้ออกจากยูทิลิตี้ความปลอดภัยการเริ่มต้นระบบ แล้วเลือกเมนู Apple  > ดิสก์เริ่มต้นระบบ
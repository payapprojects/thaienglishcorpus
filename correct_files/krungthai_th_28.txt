การออกกำลังกายในผู้สูงอายุ
วิธีการออกกำลังกายในผู้สูงอายุ ควรเริ่มต้นด้วยการออกกำลังกายแบบแอโรบิคโดยการเดินอย่างน้อย 3 วันต่อสัปดาห์ 
ครั้งละ 10-15 นาที และค่อยๆ เพิ่มเป็น 30-45 นาที และความหนักควรเป็นระดับปานกลาง 
หรือพอพูดคุยเป็นประโยคขณะออกกำลังกายได้ อย่างไรก็ตาม 
ในบทความนี้ ผมจะมาชี้แนะว่าผู้สูงอายุกลุ่มใดสามารถออกกำลังกายได้หรือไม่ได้ และข้อควรระวังสำหรับการออกกำลังกายของผู้สูงอายุต่อไปครับ
ผู้สูงอายุกลุ่มใดสามารถออกกำลังกายได้บ้าง
1. โรคที่ห้ามออกกำลังกาย ได้แก่ กล้ามเนื้อหัวใจตายเฉียบพลัน โรคหัวใจเต้นผิดจังหวะเฉียบพลัน หัวใจวายเฉียบพลัน โรคปอด โรคตับ โรคไตที่รุนแรงและเฉียบพลัน หลอดเลือดดำอักเสบและอุดตันที่ยังไม่ได้รับการรักษา มีการบาดเจ็บของระบบกระดูกหรือกล้ามเนื้อที่ยังไม่ได้รับการรักษาผู้ป่วยเบาหวานที่มีภาวะน้ำตาลในเลือดสูงและน้ำตาลในเลือดต่ำรุนแรง
2.ผู้สูงอายุที่ไม่มีข้อห้ามเหล่านี้ และไม่มีโรคประจำตัว หรืออาการผิดปกติ สามารถออกกำลังกายแบบแอโรบิคที่ความหนักระดับเบา และปานกลางได้โดยพบความเสี่ยงต่อภาวะแทรกซ้อนต่ำมาก
3.ผู้สูงอายุที่ไม่มีข้อห้ามเหล่านี้ แต่มีโรคประจำตัว หรืออาการผิดปกติ สามารถออกกำลังกายแบบแอโรบิคที่ความหนักระดับเบาได้ด้วยความระมัดระวัง 
แต่ควรปรึกษาแพทย์ก่อนการออกกำลังกายที่ความหนักระดับปานกลาง
ข้อควรระวังในการออกกำลังกายในผู้สูงอายุ
1.ในผู้สูงอายุที่ไม่เคยมีการออกกำลังกายมาก่อน ให้เริ่มจากการออกกำลังกายเบาๆ แล้วจึงค่อยๆ เพิ่มความหนักของการออกกำลังอย่างช้าๆ 
โดยสังเกตการเต้นของชีพจร และอาการหอบเหนื่อย เป็นสำคัญ
2. ควรมีระยะอุ่นเครื่อง (warm up) เพื่อเป็นการเตรียมความพร้อมก่อนออกกำลังกาย ซึ่งจะช่วยเพิ่มปริมาณเลือดไปยังกล้ามเนื้อส่วนปลาย ช่วยเพิ่มอุณหภูมิของเนื้อเยื่อต่างๆ ในร่างกาย นอกจากนี้ ยังป้องกันการบาดเจ็บต่อระบบข้อต่อและกล้ามเนื้อได้ เพราะความยืดหยุ่นของเนื้อเยื่อในผู้สูงอายุลดลงกว่าในวัยหนุ่มสาว 3-4 เท่า
3. ระยะผ่อนคลาย (cool down) เป็นช่วงเวลาที่ระบบต่างๆ ในร่างกาย โดยเฉพาะระบบไหลเวียนโลหิตกำลังปรับตัว เพื่อคืนสู่สภาวะปกติ 
จึงสำคัญมากในผู้สูงอายุ เนื่องจากขณะออกกำลังกายจะมีการสูบฉีดเลือดไปยังกล้ามเนื้อแขนและขาในปริมาณที่มากกว่าปกติ 4-5 เท่า
เมื่อหยุดออกกำลังกายทันที ทำให้ความดันโลหิตลดลง เลือดที่ไปยังสมองจึงลดลงชั่วคราว เกิดอาการมึนงง เวียนศีรษะได้ 
ในผู้ที่มีโรคเส้นเลือดหัวใจตีบบางส่วนอาจทำให้เกิดการกำเริบขึ้นได้
4.ควรรู้จักอาการที่บ่งบอกว่าออกกำลังกายหนักเกินไป ได้แก่ชีพจรขณะออกกำลังกายสูงกว่าค่าที่กำหนด,นอนหลับไม่สนิทเหมือนปกติ, กล้ามเนื้อล้ามากผิดปกติ
5.ไม่ควรอาบน้ำทันทีหลังออกกำลังกาย 
ควรรออย่างน้อย 5-10 นาที ให้อุณหภูมิของร่างกายลดต่ำลง และไม่ควรใช้น้ำที่ร้อนเกินไป
6. เลี่ยงการออกกำลังกายชนิดที่ต้องกลั้นหายใจ เนื่องจากจะทำให้ความดันโลหิตเพิ่มสูงได้
7. หลีกเลี่ยงการแข่งขัน เนื่องจากความตื่นเต้นจะกระตุ้นระบบประสาทอัตโนมัติทำให้หัวใจเต้นผิดปกติได้
8. ไม่ควรออกกำลังกายขณะเป็นไข้ ไม่สบาย 
และถ้าผู้สูงอายุหยุดออกกำลังกายระยะหนึ่ง และจะเริ่มต้นออกกำลังกายใหม่
ควรลดขนาดของการออกกำลังกายลงจากเดิมก่อน แล้วค่อยๆ เพิ่มภายหลัง
9. สวมใส่เสื้อผ้าและรองเท้าที่เหมาะสมคล่องแคล่วเพื่อหลีกเลี่ยงอุบัติเหตุที่อาจเกิดขึ้นขณะออกกำลังกาย
10. จัดสิ่งแวดล้อมอย่างเหมาะสม สถานที่ออกกำลังกายควรเป็นพื้นที่เรียบโล่ง มั่นคง มีอุณหภูมิพอเหมาะ ไม่ร้อนหรือหนาวจัดเกินไป
ครั้งหน้าจะเป็นตอนสุดท้ายของบทความชุดนี้ จะเป็นเรื่อง ทำอย่างไรให้ผู้สูงอายุออกกำลังกายเป็นประจำ? 
อย่าลืมติดตามอ่านกันนะครับ
นพ.สินธิป พัฒนะคูหา
แพทย์เฉพาะทางเวชศาสตร์ฟื้นฟู
โรงพยาบาลราชเวช เชียงใหม่
แบบประกันชีวิตที่แนะนำ
ประกันโรคร้ายแรง | iCare
นิยามใหม่กับแผนประกันโรคร้ายแรง
ที่ให้ความคุ้มครองเต็มเหนี่ยวถึง 100 อาการ ครอบคลุมทุกระยะโรคร้าย และให้คุณเคลมได้หลายครั้งรวมสูงสุดถึง 6 เท่าของจำนวนเงินเอาประกันภัย แถมยังมั่นใจได้ว่าความคุ้มครองของคุณจะไม่สูญหายแม้ยามเจ็บป่วยด้วยโรคร้ายแรง
สิทธิประโยชน์
คุ้มครอง 100 โรค ครอบคลุมทุกระยะ
จะเคลมหลายครั้งก็ยังไหว เพราะความคุ้มครองเราให้สูงสุดถึง 5 เท่า
เพิ่มความคุ้มครองอีก 10 โรคสำหรับสมาชิกตัวน้อย (รวมคุ้มครองสูงสุด 6 เท่าสำหรับเด็กอายุ 1 เดือน - 18 ปี)
product รายละเอียดเพิ่มเติม
product รายละเอียดเพิ่มเติม
ประกันสุขภาพ | iHealthy
ประกันสุขภาพ iHealthy ที่สุดของแผนประกันสุขภาพ คุ้มครอง ครอบคลุมทุกความต้องการ ทุกท่ี ทุกเวลา
สิทธิประโยชน์
ให้ความคุ้มครองค่ารักษาพยาบาลผู้ป่วยใน แบบเหมาจ่ายสูงสุดรวมทุกความคุ้มครอง ไม่เกิน 100 ล้านบาทต่อปี
ใส่ใจการดูแลรักษาโรคมะเร็ง และโรคไต ด้วยความคุ้มครอง การล้างไต และการทําเคมีและรังสีบําบัด สําหรับผู้ป่วยนอกและผู้ป่วยใน
ดูแลว่าที่คุณแม่อย่างห่วงใย ด้วยความคุ้มครองค่ารักษาพยาบาลสําหรับการตั้งครรภ์ และการคลอดบุตร รวมถึง ภาวะแทรกซ้อนก่อนและหลังการคลอดบุตร พร้อมทั้งค่าหออภิบาลทารกแรกเกิด
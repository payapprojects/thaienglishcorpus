การผ่าตัดกระดูกสันหลังแบบลามิเนกโตมี (Laminectomy)
รู้จักกับวิธีการผ่าตัดยกกระดูกสันหลังแบบลามิเนกโตมี
การผ่าตัดรักษากระดูกสันหลังกดทับเส้นประสาทด้วยการขยายช่องทางออกเส้นประสาทจากด้านหลังแบบลามิเนกโตมี (Laminectomy)
เป็นการผ่าตัดยกกระดูกลามินา (Lamina) ซึ่งเป็นส่วนหนึ่งของกระดูกสันหลังที่กดทับออก
การผ่าตัดจะช่วยคลายการกดทับรากประสาทซึ่งทำให้อาการปวดหลังและขาลดลง
สิ่งนี้อาจเกี่ยวข้องกับ:
การกดทับรากประสาทอาจเกิดจากสาเหตุดังนี้ 
หมอนรองกระดูกสันหลังกดทับ
โรคข้อสันหลังเสื่อม เกิดจากการเสื่อมสภาพตามวัยของหมอนรองกระดูก หมอนรองกระดูกกดทับ หรือการเติบโตของกระดูกสันหลังผิดปกติ ซึ่งก่อให้เกิดปุ่มงอกเบียดทับรากประสาท อาการเจ็บปวดยังคงอยู่หรือปวดรุนแรงขึ้นหลังจากผ่าตัดแล้ว
เยื่อพังผืด
หลายสาเหตุข้างต้นรวมกัน 
วิธีการผ่าตัด
ในการผ่าตัดแบบลามิเนกโตมี แพทย์จะใช้ยาสลบและให้ผู้ป่วยนอนคว่ำ 
จากนั้นจึงผ่าตัดเพื่อให้สามารถเข้าถึงรากประสาทที่ถูกกดทับ
เมื่อพบรากประสาทที่มีปัญหาแล้วจึงทำการเอากระดูกสันหลังส่วนที่กดทับนั้นออกไป
ในการผ่าตัดแพทย์อาจจะต้องดำเนินการดังต่อไปนี้
นำเอาหมอนรองกระดูกส่วนที่กดทับออก
นำส่วนกระดูกที่ปุ่มงอกหรือเติบโตผิดปกติออก
นำเอาเนื้อเยื่อพังผืดออก
การผ่าตัดใช้เวลาประมาณ 1.5-3 ชั่วโมง
บางครั้งแพทย์จะต่อสายพลาสติกไว้ที่แผลประมาณ 2-3 วันหลังจากผ่าตัด เพื่อให้เลือดที่ค้างอยู่ไหลออกจากแผลได้
หลังจากผ่าตัดแล้วผู้ป่วยจะต้องพักรักษาตัวที่โรงพยาบาลประมาณ 4-5 วัน
ระยะเวลาพักฟื้นจนการกลับมาทำกิจกรรมได้ตามปกตินั้นมักขึ้นอยู่กับสภาวะของร่างกายก่อนการผ่าตัดรวมถึงอายุของผู้ป่วย
แพทย์จะอนุญาตให้ผู้ป่วยพยายามเดินได้ตามปกติ แต่ยังไม่ควรก้ม ยืด หรือบิดตัวมากเกินไปในระยะ 6 สัปดาห์ เพื่อไม่ให้แผลเกิดการฉีกขาด
ข้อบ่งชี้ในการผ่าตัด
จะทำการผ่าตัดแบบลามิเนกโตมีเมื่อมีการกดทับเส้นประสาทของหมอนรองกระดูกที่อยู่ระหว่างช่องของกระดูกสันหลัง
ซึ่งการกดทับบริเวณส่วนล่างของเอวจะทำให้มีอาการปวดหลังอย่างมากและเรื้อรัง กล้ามเนื้อขาไม่มีแรง บางรายอาจสูญเสียประสาทสัมผัสที่ขาและเท้า
เมื่อขาเหยียดตรงแล้วจะยกขาได้ลำบาก
หมอนรองกระดูกสันหลังที่กดทับบริเวณคออาจทำให้ปวดแขน ชาและอ่อนเปลี้ย 
อาการหมอนรองกระดูกกดทับอาจถูกกระตุ้นจากการบิดหลังขณะยกของหนัก
การผ่าตัดจะช่วยลดการกดทับบริเวณเส้นประสาทและรากประสาทโดยการนำเอาชิ้นส่วนที่กดทับออกไป
ความเสี่ยงและอาการแทรกซ้อน
ภาวะแทรกซ้อนจากการรักษาพบได้ไม่บ่อยและมักเป็นอาการเล็กน้อย 
อย่างไรก็ตาม การผ่าตัดย่อมมีความเสี่ยงในการเกิดอาการต่างๆ ดังต่อไปนี้
รากประสาทถูกทำลาย หรือสูญเสียการควบคุมการปัสสาวะและการขับถ่าย
ความเสี่ยงเรื่องอัมพาตมีน้อยและหากมีจะถือว่าผิดปกติ เพราะปลายประสาทไขสันหลังจะสิ้นสุดที่กระดูกสันหลังระดับอกข้อที่ 2 และกระดูกสันหลังระดับเอวข้อที่ 1 แต่แพทย์จะทำการผ่าตัดต่ำกว่าจุดเสี่ยงดังกล่าว
อาจมีน้ำไขสันหลังไหลออกมาหากเยื่อหุ้มน้ำไขสันหลังฉีกขาดแต่จะไม่กระทบต่อผลการผ่าตัด
โดยทั่วไปผู้ป่วยสามารถนอนพักประมาณ 24-48 ชั่วโมงก็ทำให้รอยรั่วของถุงน้ำไขสันหลังประสานเองได้
การติดเชื้ออาจเกิดขึ้นได้ แต่ก็สามารถควบคุมและรักษาได้อย่างมีประสิทธิภาพ
การกดทับของหมอนรองกระดูกที่จุดเดิม
ผู้ป่วยสามารถลดความเสี่ยงต่างๆ ที่อาจเกิดขึ้นได้ด้วยการปฏิบัติตามคำแนะนำของแพทย์ทั้งก่อนและหลังการผ่าตัด
ทางเลือกอื่นในการรักษา
แพทย์อาจจะแนะนำวิธีการรักษาอื่นนอกเหนือจากการผ่าตัดยกกระดูกสันหลังแบบลามิเนกโตมี เช่น การลดน้ำหนักและการใช้ยาบรรเทาอาการปวด
การทำกายภาพบำบัดและการใส่อุปกรณ์ช่วยพยุงกระดูกอาจจะช่วยลดการกดทับหรือทำให้เคลื่อนไหวข้อสันหลังได้ดีขึ้นโดยไม่ต้องพี่งวิธีการผ่าตัด
ผู้ป่วยที่เหมาะสม
ผู้ป่วยที่สามารถเข้ารับการผ่าตัดยกกระดูกสันหลังแบบลามิเนกโตมี คือ ผู้ป่วยที่มีอาการปวดเรื้อรังและไม่ตอบสนองต่อยาหรือการทำกายภาพบำบัด 
แพทย์จะเป็นผู้วินิจฉัยถึงความเหมาะสมในการรักษาของผู้ป่วยแต่ละรายหลังจากที่ได้ทำการตรวจและพูดคุยกับผู้ป่วยแล้ว
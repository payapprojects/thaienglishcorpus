จุดประสงค์
เพื่อศึกษาถึงความชุกของระดับไขมันและระดับอินซูลินในเลือดสูงผิดปกติในเด็กอ้วนและความสัมพันธ์ของลักษณะของความอ้วนกับระดับไขมันและระดับอินซูลินในเลือด 
รูปแบบการศึกษา เป็นการทำวิจัยแบบสังเกต 
สถานที่ศึกษา
ภาคกุมารเวชศาสตร์ โรงพยาบาลจุฬาลงกรณ์และโรงเรียนกรุงเทพคริสเตียน 
ประชากร
ที่ศึกษามีอายุระหว่าง 3-16 ปี และมีน้ำหนักต่อน้ำหนักความสูงมากกว่าร้อยละ 120 โดยไม่มีโรคของต่อมไร้ท่อหรือโรคทางโครโมโซม และไม่ได้รับประทานยาตัวหนึ่งตัวใดในช่วงเวลาที่ทำการศึกษา 
วิธีการศึกษา
เด็กที่เข้าร่วมการศึกษาทุกรายได้รับการวัดน้ำหนัก ส่วนสูงเส้นรอบเอว เส้นรอบสะโพก การซักประวัติโรคหัวใจขาดเลือด โรคไขมันในเลือดสูง โรคเบาหวานในครอบครัว และเจาะเลือดจากหลอดเลือดดำตรวจระดับไขมัน 
ระดับอินซูลินในเลือดโดยต้องมีการงดอาหารก่อนเจาะเลือด 12 ชั่วโมง 
ผลการศึกษา เด็กอ้วน 65 ราย มีระดับโคเลสเตอรอล ไตรกลีเซอไรด์ และ LDLโคเลสเตอรอลสูงร้อยละ 19, 28 และ 16 ตามลำดับ และระดับ HDL โคเลสเตอรอลต่ำร้อยละ 3ระดับอินซูลินในเลือดสูงร้อยละ 26.2 
พบว่าการมีระดับไขมันในเลือดสูงไม่มีความสัมพันธ์กับระดับความอ้วน BMI, waist circumference, hip circumference, waist/hipcircumference หรือประวัติครอบครัวที่มีโรคไขมันในเลือดสูงและโรคหัวใจขาดเลือด 
พบว่าระดับอินซูลินในเลือดสูงสัมพันธ์กับระดับความอ้วนอย่างมีนัยสำคัญทางสถิติ (p=0.024)โดยเด็กที่เป็น morbid obesity มีโอกาสมีระดับอินซูลินในเลือดสูงเป็น 16 เท่าของเด็กmild obesity และสัมพันธ์กับกลุ่มที่อายุมากกว่า 10 ปี แต่ไม่มีความสัมพันธ์กับประวัติโรคเบาหวานในครอบครัวและระดับไขมันในเลือด 
สรุป
เด็กอ้วนมีความชุกของการมีความผิดปกติของไขมันและระดับอินซูลินในเลือดสูง ความผิดปกติของระดับไขมันไม่มีความสัมพันธ์กับความอ้วนและ BMI 
แต่ระดับความรุนแรงของความอ้วนมีความสัมพันธ์กับการมีระดับอินซูลินโดยเฉพาะในเด็ก morbidobesity และกลุ่มอายุมากกว่า 10 ปี
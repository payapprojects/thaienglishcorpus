การผ่าตัดเชื่อมกระดูกผ่านผิวหนัง (Percutaneous Transforaminal Lumbar Interbody Fusion)
การผ่าตัด percutaneous TLIF หรือการผ่าตัดเชื่อมกระดูกผ่านผิวหนัง คือ
การผ่าตัด percutaneous TLIF หรือการผ่าตัดเชื่อมกระดูกผ่านผิวหนัง คือการผ่าตัดที่แพทย์จะยึดตรึงกระดูกสันหลังเข้าด้วยกันผ่านทางแผลผ่าตัดขนาดเล็กบนผิวหนัง (key-hole surgery)
การผ่าตัดกระดูกสันหลังในอดีต แพทย์จำเป็นต้องเปิดแผลยาวที่กลางหลัง
และต้องทำการเลาะกล้ามเนื้อออกจากกระดูกเป็นบริเวณกว้างเพื่อให้ทำการผ่าตัดได้สะดวก ซึ่งการเลาะกล้ามเนื้อนี้เองเป็นสาเหตุให้ผู้ป่วยมีความเจ็บจากการผ่าตัดมากและทำให้ผู้ป่วยฟื้นตัวจากการผ่าตัดได้ช้า 
ซึ่งแตกต่างจากวิธีการ TLIF แบบดั้งเดิมศัลยแพทย์ของเราดำเนินการ TLIF ด้วยเทคนิค percutaneous ด้วยเทคโนโลยีการผ่าตัดปัจจุบันแพทย์จะเปิดแผลเล็กๆ
เพื่อทำการสอดอุปกรณ์เข้าไปยึดตรึงกระดูกสันหลัง และทำการผ่าตัดแทรกผ่านเส้นใยของกล้ามเนื้อ โดยไม่ต้องเลาะกล้ามเนื้อออกจากกระดูกอีกต่อไป 
นอกจากการเชื่อมกระดูกผ่านผิวหนังแล้ว สถาบันกระดูกสันหลังบำรุงราษฎร์ยังใช้เครื่องคอมพิวเตอร์นำวิถี (O-arm) เข้ามาช่วยระหว่างผ่าตัดอีกด้วย
โดยหลักการทำงานของเครื่องมือตัวนี้มีส่วนคล้ายอุปกรณ์ GPSในรถยนต์ 
ศัลยแพทย์จะเห็นภาพ 3มิติตลอดเวลาที่ทำการผ่าตัด ซึ่งทำให้ความแม่นยำในการใส่เครื่องมือเพิ่มมากถึง 99%
ด้วยเทคโนโลยีการผ่าตัดแบบใหม่นี้ทำให้ลดความเจ็บปวดจากการผ่าตัดลงอย่างมากและผู้ป่วยสามารถกลับคืนสู่ชีวิตประจำวันปรกติได้เร็วขึ้นมาก
ข้อบ่งชี้ในการผ่าตัด
การผ่าตัดชนิดนี้แพทย์จะแนะนำให้ทำเมื่อกระดูกสันหลังมีความเสื่อมระดับรุนแรง หรือมีการเสียความมั่นคงของกระดูกสันหลังเกิดขึ้นแล้ว
วิธีการผ่าตัด
หลังจากที่ผู้ป่วยหลับและได้รับการจัดท่าบนเตียงผ่าตัดแล้ว
เครื่อง O-arm จะถูกใช้เพื่อสร้างภาพสามมิติของกระดูกสันหลัง 
จากนั้นแพทย์จะทำการยึดตรึงกระดูกผ่านทางช่องเปิดเล็กๆทางผิวหนัง
และจะทำการคลายการกดทับของเส้นประสาทผ่านอุปกรณ์คล้ายท่อโดยการมองผ่านกล้องจุลทรรศน์
เมื่อเสร็จสิ้นแล้วก็จะสอดอุปกรณ์ซึ่งมีส่วนกระดูกของผู้ป่วยเองอยู่ด้านในเข้าไปเพื่อให้กระดูกเชื่อมติดกันในภายหลัง การผ่าตัดทั้งหมดใช้เวลาราวๆ 3-4 ชั่วโมง
ข้อได้เปรียบของการผ่าตัดเชื่อมกระดูกผ่านผิวหนังร่วมกับการใช้คอมพิวเตอร์นำวิถี
ระยะเวลานอนรพ.สั้นกว่าเดิมมาก
ลดการเจ็บปวดหลังผ่าตัดลงอย่างมาก
ความแม่นยำในการใส่เครื่องมือสูงถึง 99%
เดินภายใน 24ชม.หลังผ่าตัด
ความเสี่ยงและภาวะแทรกซ้อน
การผ่าตัดย่อมมีความเสี่ยงในการเกิดอาการต่างๆ ดังต่อไปนี้
รากประสาทถูกทำลาย และทำให้เส้นประสาทฉีกขาดจนมีอาการอ่อนแรงหรือมีอาการผิดปกติของระบบปัสสาวะและมีการติดเชื้อ
อาการแทรกซ้อนที่อาจเกิดขึ้นจากการยึดสกรูบริเวณผ่าตัด 
คุณควรปรึกษาหารือถึงความเสี่ยงและภาวะแทรกซ้อนที่อาจเกิดขึ้นกับศัลยแพทย์ก่อนการผ่าตัด TLIF
อย่างไรก็ตามความเสี่ยงจากการผ่าตัดสามารถลดลงได้โดยทำตามคำแนะนำของศัลยแพทย์ก่อนและหลังการผ่าตัด


การส่องกล้องตรวจรักษาท่อน้ำดีและตับอ่อน
ขั้นตอนนี้ใช้เพื่อช่วยตรวจสอบวินิจฉัยและรักษาความผิดปกติของท่อน้ำดีและตับอ่อนเช่นการอุดตันที่ท่อน้ำดีท่อตับอ่อนจากนิ่วและติ่ง
วิธีการตรวจนี้เป็นวิธีที่ใช้การส่องกล้องและเอกซเรย์ประกอบกัน
โดยแพทย์จะส่องกล้องจากปาก ผ่านกระเพาะอาหารลงไปสู่ลำไส้เล็ก เพื่อหารูเปิดท่อน้ำดี และฉีดสารทึบรังสีเข้าไปในท่อน้ำดี
พร้อมกับเอกซเรย์ดูความผิดปกติของท่อน้ำดีและท่อตับอ่อน 
หากตรวจพบว่ามีนิ่วในท่อน้ำดี แพทย์อาจต้องตัดรูเปิดท่อน้ำดีให้กว้าง เพื่อให้สามารถดึงนิ่วที่ค้างอยู่ให้หลุดออกมาโดยใช้ลวดผ่านกระแสไฟฟ้า 
โดยทั่วไปแผลที่เกิดจากการตัดจะหายเป็นปกติภายใน 1 สัปดาห์ หรือหากพบมีการตีบตันก็จะสอดท่อเพื่อระบายน้ำดีให้ไหลลงสู่ลำไส้

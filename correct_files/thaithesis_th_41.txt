การวิจัยนี้มีวัตถุประสงค์ 2 ประการ คือ 
1) เพื่อศึกษาถึงกลยุทธ์ในการสื่อสารงานโฆษณาผ่านสื่อบิลบอร์ดบนทางด่วน 
2) เพื่อวิเคราะห์เนื้อหาและรูปแบบการนำเสนองานโฆษณาผ่านสื่อบิลบอร์ดที่ปรากฎอยู่ในช่วงปี 2539 ทั้งนี้
โดยการสำรวจเก็บรวบรวมชิ้นงานโฆษณาจำนวนทั้งสิ้น 174 ชิ้นและการสัมภาษณ์แบบเจาะลึกกับบุคคลในบริษัทตัวแทนโฆษณาโดยมีแนวคิดหลักในเรื่องกลยุทธ์การสื่อสารงานโฆษณาผ่านสื่อบิลบอร์ด มาเป็นแนวการวิเคราะห์ 
ผลการศึกษา พบว่า งบประมาณในการโฆษณาเป็นปัจจัยที่สำคัญเหนือปัจจัยอื่น ๆ ที่มีผลต่อการตัดสินใจนำสื่อบิลบอร์ดไปใช้เพื่อเป้าประสงค์ต่าง ๆ 
และพบว่ามีสินค้าหลากหลายประเภทที่สื่อสารเพื่อเข้าถึงผู้รับสารเป้าหมายหลายกลุ่ม นอกจากนี้ พบว่า 
สินค้าประเภทธุรกิจอสังหาริมทรัพย์จะมีปรากฏอยู่เป็นจำนวนมากกว่าสินค้าประเภทอื่น ๆ 
และกลยุทธ์การนำเสนอด้วยรูปแบบข้อความเป็นหลักจะนำมาใช้มากกว่าการนำเสนอด้วยภาพ 
โดยสรุปแล้วพบว่าปัญหาการจราจรได้กลายเป็นปัจจัยหลักสำคัญที่เอื้อต่อความนิยมในการนำสื่อบิลบอร์ดมาใช้โฆษณา ดังที่ได้ปรากฏตามรูปแบบการนำเสนอดังกล่าว
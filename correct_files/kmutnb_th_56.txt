ปัญหาผกผันเป็นการอธิบายความสัมพันธ์จากผลลัพธ์ไปสู่เหตุของระบบซึ่งตรงกันข้ามกับปัญหาตรง 
โดยทั่วไปการหาผลเฉลยของปัญหาผกผันด้วยวิธีเชิงตัวเลขจะทำให้เกิดผลเฉลยที่ไร้เสถียรภาพ 
จึงไม่จัดเป็นปัญหาที่สร้างขึ้นอย่างดีตามหลักเกณฑ์ของ Hadamard 
การผ่อนปรนกระบวนการหาผลเฉลยด้วยทฤษฎีเรกูลาร์ไรเซชันจะทำให้ผลเฉลยมีเสถียรภาพ 
ในบทความประมวลความรู้เชิงวิเคราะห์ฉบับนี้ได้กล่าวถึงการวิเคราะห์เชิงคณิตศาสตร์ในการแก้ปัญหาผกผัน 
ตลอดจนประมวลทฤษฎีเรกูลาร์ไรเซชันที่สำคัญท้ายสุดได้ยกตัวอย่างการหาความผันผวนเฉพาะถิ่นในตราสารอนุพันธ์ทางการเงิน ซึ่งเป็นการแก้ปัญหาผกผันในคณิตศาสตร์ประยุกต์ด้านการเงินที่สำคัญปัญหาหนึ่ง
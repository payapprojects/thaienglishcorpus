วัตถุประสงค์ 
เพื่อศึกษาผลของการใช้ยา theophylline ขนาดต่ำฉีดเข้าทางหลอดเลือดดำ ในการรักษาภาวะหยุดหายใจที่ไม่ทราบสาเหตุในทารกเกิดก่อนกำหนดรูปแบบการศึกษา 
การวิจัยเชิงทดลองสถานที่ หน่วยบริบาลทารกแรกเกิด โรงพยาบาลจุฬาลงกรณ์ประชากร 
ทารกเกิดก่อนกำหนด 8 ราย (น้ำหนักแรกเกิด ระหว่าง900-1,570 กรัม ; 
อายุครรภ์ระหว่าง 28-30 สัปดาห์) 
ซึ่งได้รับการวินิจฉัยว่ามีภาวะหยุดหายใจที่ไม่ทราบสาเหตุโดยภาวะหยุดหายใจนั้นมากกว่าหรือเท่ากับ 4 ครั้งใน 3 ชั่วโมงติดกัน
ก่อนทำการรักษาวิธีวิจัย 
ทารกจะได้รับการฉีดยา theophylline ทางหลอดเลือดดำ ด้วยขนาดเริ่มต้น 2.5 มก./กก. ติดตามด้วย theophylline1 มก./กก. ทางหลอดเลือดดำ ทุก 8 ชั่วโมง
เพื่อคงระดับยาโดยทารกจะได้รับการบันทึกข้อมูลเกี่ยวกับ อัตราการหายใจ,อัตราการเต้นของหัวใจ, ค่าความอิ่มตัวของออกซิเจนในเลือดตลอดเวลาด้วยเครื่อง Systme VI/VIS('TM) Infant Monitor(Airshield Vicker Medical) โดยบันทึกจนครบ 72 ชั่วโมง
หลังเริ่มการรักษาข้อมูลการวัด จำนวนครั้งของการหยุดหายใจ, 
ระดับยาtheophylline ในเลือดที่ 24,48 และ 72 ชั่วโมง 
โดยเก็บตัวอย่างเลือดก่อนให้ยาครั้งต่อไป, ผลข้างเคียงของยาtheophylline (อัตราการเต้นของหัวใจมากกว่า 160 ครั้งต่อนาที, ระดับน้ำตาลในปัสสาวะมากกว่า 1+,อาเจียน,Jitteriness, ชัก)
ผลการทดลอง 
จำนวนครั้งของการหยุดหายใจเริ่มลดลงหลังให้การรักษา 24 ชั่วโมงในทารก 6 คน และจำนวนครั้งของการหยุดหายใจลดลงอย่างมีนัยสำคัญทางสถิติ 
หลังให้การรักษา 48ชั่วโมง (P=0.049) แต่พบว่าความรุนแรงของภาวะการหยุดหายใจลดลงในทารกทุกคน 
แม้ว่าอัตราการหยุดหายใจในทารก 2 คนไม่ลดลงหลังให้การรักษาแล้ว 24 ชม. 
แต่พบว่าความรุนแรงของการหยุดหายใจน้อยลงในทารกทุกคน 
ซึ่งระดับยา theophyllineในเลือดของทารกทั้งสอง ต่ำกว่า 6.5 ไมโครกรัม/มล. (4.57,6.48) และต่ำกว่าของทารกคนอื่น ในการทดลองนี้ระดับยาtheophylline 
ในเลือดสูงขึ้นทีละน้อยตามเวลาที่ผ่านไปแต่ไม่ถึงระดับคงที่เมื่อเวลา 72 ชั่วโมง 
หลังจากเริ่มให้ยาค่าเฉลี่ยและค่าเบี่ยงเบนมาตรฐานของระดับยา theophyllineในเลือดที่ 24,48 และ 72 ชั่วโมง เท่ากับ 7.66(2.00),10.68(1.92),11.81(1.54) ไมโครกรัม/มล.ตามลำดับ 
ซึ่งตลอดการศึกษาโดยใช้ยา theophylline ไม่พบผลข้างเคียงของยาเลย
สรุปผลการทดลอง 
การใช้ยา theophylline ขนาดต่ำฉีดเข้าทางหลอดเลือดดำ เหมาะที่จะใช้ในการรักษาภาวะหยุดหายใจโดยไม่ทราบสาเหตุในทารกเกิดก่อนกำหนด 
เนื่องจากได้ผลเป็นที่น่าพอใจและไม่พบว่ามีผลข้างเคียง
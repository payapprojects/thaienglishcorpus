ผลกระทบของความแกร่งของชั้นถ่ายแรงต่อการทรุดตัวที่แตกต่างกันของคันทางรองรับด้วยเสาดินซีเมนต์
การศึกษานี้มุ่งเน้นตรวจสอบพฤติกรรมการทรุดตัวของดินที่ปรับปรุงด้วยเสาดินซีเมนต์ภายใต้น้ำหนักบรรทุกคันทางโดยมีชั้นถ่ายแรงที่ต่างกัน 
เพื่อยืนยันถึงประสิทธิภาพของการปรับปรุงคุณภาพของชั้นถ่ายแรงของคันทางรองรับด้วยเสาดินซีเมนต์ ทั้งนี้ศึกษาพฤติกรรมการทรุดตัวด้วยคันทางทดสอบในสนาม 
และศึกษากลไกการถ่ายแรงภายในชั้นถ่ายแรงภายใต้การรับแรงจากคันทางโดยวิธีการวิเคราะห์เชิงตัวเลข 
จากการศึกษาพบว่า การปรับปรุงคุณภาพของชั้นถ่ายแรงให้มีความแกร่งเพิ่มขึ้นด้วยการผสมปูนซีเมนต์ ช่วยทำให้กลไกการถ่ายแรงภายในชั้นถ่ายแรงก่อตัวเป็นแนวโค้งรับแรง (Arching) ได้ดีขึ้น
ทำให้น้ำหนักจากคันทางถ่ายลงสู่เสาดินซีเมนต์เพิ่มมากขึ้น 
นำไปสู่การทรุดตัวของดินฐานรากที่น้อยลง 
ดังนั้นการเพิ่มความแกร่งของชั้นถ่ายแรงเหนือเสาดินซีเมนต์ช่วยลดการทรุดตัวที่ต่างกันระหว่างเสาดินซีเมนต์และดินบริเวณโดยรอบได้
เปลี่ยนรหัสผ่าน Apple ID ของคุณ
ทำตามขั้นตอนเหล่านี้เพื่อเปลี่ยนรหัสผ่าน Apple ID ของคุณ
ใน iPhone, iPad หรือ iPod touch ที่ใช้ iOS 10.3 หรือใหม่กว่า
แตะการตั้งค่า > [ชื่อของคุณ] > รหัสผ่านและความปลอดภัย
แตะเปลี่ยนรหัสผ่าน
หน้าจอเปลี่ยนรหัสผ่านบน iPhone
ป้อนรหัสผ่านปัจจุบันหรือรหัสของอุปกรณ์ จากนั้นป้อนรหัสผ่านใหม่แล้วยืนยันรหัสผ่านใหม่ 
แตะ เปลี่ยน หรือ เปลี่ยนรหัสผ่าน
ลงชื่อเข้าด้วยรหัสผาน Apple ID ใหม่ เพื่อเข้าถึงคุณสมบัติและบริการต่างๆ ของ Apple 
เรียนรู้เพิ่มเติมเกี่ยวกับวิธีเปลี่ยน Apple ID ของคุณและอัพเดทข้อมูลบัญชีอื่นๆ
บน Mac ที่ใช้ macOS Catalina
เลือกเมนู Apple  > การตั้งค่าระบบ แล้วคลิก Apple ID
คลิกรหัสผ่านและความปลอดภัย
คลิกเปลี่ยนรหัสผ่าน 
ก่อนที่คุณจะสามารถรีเซ็ตรหัสผ่าน Apple ID ได้นั้น คุณจะต้องป้อนรหัสผ่านที่เคยใช้เพื่อปลดล็อคเครื่อง Mac ก่อน 
บน Mac ที่ใช้ macOS Mojave หรือก่อนหน้า
เลือกเมนู Apple  > การตั้งค่าระบบ แล้วคลิก iCloud
เลือกรายละเอียดบัญชี
คลิกความปลอดภัย > รีเซ็ตรหัสผ่าน 
ก่อนที่คุณจะสามารถรีเซ็ตรหัสผ่าน Apple ID ได้นั้น คุณจะต้องป้อนรหัสผ่านที่เคยใช้เพื่อปลดล็อคเครื่อง Mac ก่อน
บนเว็บ
ลงชื่อเข้าในหน้าบัญชี Apple ID
ในส่วนความปลอดภัย ให้คลิกเปลี่ยนรหัสผ่าน
ป้อนรหัสผ่านปัจจุบันของคุณ จากนั้นป้อนรหัสผ่านใหม่แล้วยืนยันรหัสผ่านใหม่ 
คลิกเปลี่ยนรหัสผ่าน
ลงชื่อเข้าด้วยรหัสผาน Apple ID ใหม่ เพื่อเข้าถึงคุณสมบัติและบริการต่างๆ ของ Apple 
หากคุณลืมรหัสผ่านของคุณ
หากคุณจำรหัสผ่าน Apple ID ของคุณไม่ได้ ให้ทำตามขั้นตอนต่อไปนี้เพื่อรีเซ็ต 
หลังจากที่คุณรีเซ็ตรหัสผ่านของคุณแล้ว คุณต้องอัพเดท Apple ID และรหัสผ่านของคุณในบริการแต่ละอย่างที่คุณได้ลงชื่อเข้าใช้บริการนั้น
เรียนรู้เพิ่มเติมเกี่ยวกับรหัสผ่าน และ Apple ID ของคุณ
Apple ID คือบัญชีสำหรับเข้าใช้บริการต่างๆ ของ Apple เช่น App Store, Apple Music, iCloud, iMessage, FaceTime เป็นต้น
พึงระลึกถึงสิ่งต่อไปนี้เมื่อคุณสร้างรหัสผ่านใหม่
รหัสผ่าน Apple ID ใหม่ของคุณต้องประกอบด้วยอักขระอย่างน้อยแปดตัว ที่ประกอบด้วยตัวเลข อักษรตัวพิมพ์ใหญ่ และอักษรตัวพิมพ์เล็ก 
คุณไม่สามารถใช้การเว้นวรรค อักขระเดียวกันสามตัวติดกัน Apple ID ของคุณ หรือรหัสผ่านที่คุณใช้ในปีที่ผ่านมา
เรียนรู้เพิ่มเติมเกี่ยวกับข้อกำหนดเกี่ยวกับรหัสผ่านและวิธีทำให้ Apple ID ของคุณปลอดภัยอยู่เสมอ 
FaceTime อาจไม่สามารถใช้งานได้ในบางประเทศหรือภูมิภาค
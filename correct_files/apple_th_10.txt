ใช้ Dock บน Apple Watch
เปิดแอพโปรดของคุณหรือย้ายจากแอพหนึ่งไปอีกแอพได้อย่างรวดเร็ว 
เปิดแอพจาก Dock
กดปุ่มด้านข้าง
ปัดขึ้นหรือลง 
หรือหมุน Digital Crown 
แตะเพื่อเปิดแอพ 
หากคุณเลื่อนลงมาจนสุด คุณจะสามารถแตะ "แอพทั้งหมด" เพื่อไปที่หน้าจอโฮมได้ 
หากต้องการปิด Dock ให้กดปุ่มด้านข้าง
เลือกว่าจะให้แอพใดปรากฏบน Dock
Dock สามารถแสดงแอพล่าสุดของคุณหรือแอพโปรดของคุณได้มากถึง 10 แอพ 
เมื่อคุณเลือก "ล่าสุด" แอพของคุณจะปรากฏตามลำดับที่คุณเปิดแอพ 
เมื่อคุณเลือกรายการโปรด คุณจะสามารถเลือกแอพที่ปรากฏได้ แต่แอพที่คุณใช้งานล่าสุดจะยังคงปรากฏที่ด้านบนสุดของ Dock 
หากแอพไม่ได้อยู่ในรายการโปรด คุณสามารถแตะเก็บไว้ใน Dock เพื่อเพิ่มแอพได้
วิธีเลือกรูปแบบที่ปรากฏทำได้ดังต่อไปนี้
เปิดแอพ Apple Watch บน iPhone 
แตะแถบ Apple Watch ของฉัน จากนั้นแตะ Dock
แตะล่าสุดหรือรายการโปรด
 เลือกแอพโปรดของคุณ
หากคุณจัดเรียง Dock ตามรายการโปรด คุณสามารถเลือกได้ว่าจะให้แอพใดปรากฏอยู่บนหน้าจอหรือเอาแอพใดออกได้ดังนี้
เปิดแอพ Apple Watch บน iPhone
แตะแถบ Apple Watch ของฉัน จากนั้นแตะ Dock
ตรวจสอบให้แน่ใจว่าได้เลือกรายการโปรดแล้ว
แตะแก้ไข 
หากต้องการเอาแอพออก ให้แตะไอคอนเอาออก จากนั้นแตะเอาออก
หากต้องการเพิ่มแอพ ให้แตะไอคอนเพิ่ม 
คุณสามารถเพิ่มแอพได้มากถึง 10 แอพ
หากต้องการจัดเรียงแอพ ให้แตะปุ่มจัดเรียงใหม่ถัดจากแอพค้างไว้ จากนั้นลากขึ้นหรือลง
แตะเสร็จสิ้น เพื่อบันทึกการเปลี่ยนแปลง
เอาแอพออกจาก Dock
เปิด Dock
ไปที่แอพ จากนั้นปัดซ้าย 
แตะ  
คุณสามารถเอาแอพออกจาก Dock ได้ ไม่ว่าคุณจะจัดเรียงตาม "ล่าสุด" หรือ "รายการโปรด" ก็ตาม 
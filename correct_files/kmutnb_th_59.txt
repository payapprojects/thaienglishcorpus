การวิจัยนี้มีวัตถุประสงค์เพื่อศึกษาความคิดเห็นของอาจารย์ นักศึกษาและเจ้าหน้าที่สาขาวิศวกรรมศาสตร์การบัญชีและการท่องเที่ยว
ของสถานศึกษาในจังหวัดเชียงใหม่และลำปาง เพื่อวิเคราะห์ความพร้อมของแรงงานฝีมือและวิชาชีพไทยในการแข่งขันทางการค้าในประชาคมเศรษฐกิจอาเซียน ภายใต้กรอบความตกลงทางการค้าธุรกิจบริการอาเซียน 
เครื่องมือที่ใช้ในการวิจัยเป็นแบบสอบถาม ที่ใช้ถามกลุ่มตัวอย่าง จำนวน 546 คน 
ผลการวิจัยพบว่า แรงงานฝีมือวิชาชีพไทยมีความพร้อมอยู่ในระดับมาก ในด้านดังต่อไปนี้คือ ด้านความตระหนักรู้เรื่องอาเซียน คิดเป็นร้อยละ 83.15 ด้านคุณลักษณะความเป็นพลเมือง (Xbar= 4.12) ด้านทักษะชีวิตและอาชีพ (Xbar= 3.75) ด้านความโปร่งใสตรวจสอบได้และเป็นผู้ที่มีความรับผิดชอบต่อบุคคลอื่นมีค่าเฉลี่ย (Xbar= 3.75) ด้านสัมพันธภาพอยู่ร่วมกับบุคคลอื่นและทำงานร่วมกับทีมงานอื่นได้ (Xbar= 3.74) ด้านความเป็นมืออาชีพและมีมาตรฐาน (Xbar= 3.73) ด้านการเรียนรู้และนวัตกรรม (Xbar= 3.66) ด้านความเข้าใจในเรื่องสุขภาพ (Xbar= 3.66) ด้านความเป็นพลเมือง (Xbar= 3.59) และด้านสารสนเทศสื่อและเทคโนโลยี (Xbar= 3.52) 
สำหรับความพร้อมของแรงงานฝีมือไทยที่อยู่ในระดับปานกลาง ได้แก่ ทักษะความเข้าใจโลก ของแต่ละชนชาติ (Xbar= 3.49) ด้านความสามารถบริหารโครงการ (Xbar= 3.49) โดยสาขาการท่องเที่ยว มีค่าเฉลี่ยโดยรวมในระดับปานกลาง ในด้านทักษะความเข้าใจเรื่องการเงิน เศรษฐศาสตร์ บริหารธุรกิจ (Xbar= 3.48) ด้านมีทักษะความสามารถในการจัดการทางธุรกิจและองค์กร (Xbar= 3.47) ด้านความสามารถทางเทคนิคทั่วไปและเทคนิคเฉพาะเกี่ยวกับวิชาชีพ (Xbar= 3.47) ด้านความเชี่ยวชาญในการคิดเกี่ยวกับวิทยาการหลายสาขา (Xbar= 3.47) ด้านการนำนวัตกรรมไปใช้ (Xbar= 3.46) ด้านการประเมินความสามารถทางวิชาชีพและทักษะทางด้านวิชาชีพ (Xbar= 3.42) ด้านทักษะสร้างสรรค์และผลิตสื่อ (Xbar= 3.42) และความพร้อมด้านทักษะสารสนเทศระดับนานาชาติ (Xbar= 3.34) ด้านการประเมินการทำงานตามหลักทางวิทยาศาสตร์ (Xbar= 3.31) ด้านการประเมินการทำงานตามหลักทางวิทยาศาสตร์ (Xbar= 3.27) 
และ นอกจากนี้ ผลการวิจัยยังพบว่า แรงงานฝีมือและวิชาชีพไทย มีความสามารถในการอ่าน การเขียน การฟังและการพูดภาษาอังกฤษ อยู่ในระดับปานกลาง (Xbar= 2.67) และมีความพร้อมในการอ่าน การเขียน การฟังและการพูดภาษาจีนอยู่ในระดับต่ำ (Xbar= 1.80)
วิทยานิพนธ์ฉบับนี้มีจุดมุ่งหมายที่จะศึกษาปัญหาจริยธรรมของการรับตั้งครรภ์
โดยการรับตั้งครรภ์ซึ่งอาศัยวิธีทางการแพทย์ที่ใช้ช่วยคู่สมรสที่มีบุตรยาก ให้ประสบความสำเร็จในการมีบุตร ทั้งโดยการทำสัญญากับหญิงอื่น หรือให้หญิงอื่นมาเป็นหญิงรับตั้งครรภ์ 
การศึกษานี้แบ่งออกเป็น2 ส่วน ดังต่อไปนี้
1. ปัญหาเรื่องความเป็นบิดามารดา มีจุดประสงค์ในการหาความกระจ่างของมโนทัศน์เรื่องความเป็นบิดามารดา และความเกี่ยวเนื่องกับลัทธิ โดยเฉพาะสิทธิในความเป็นเจ้าของซึ่งพิจารณาจากปัจจัยทางชีววิทยาและการให้กำเนิด 
อย่างไรก็ตามพบว่าความขัดแย้งในการอ้างสิทธิระหว่างสิทธิของหญิงตั้งครรภ์ และบิดามารดาทางสังคมสามารถหาคำตอบได้จากการพิจารณาสิทธิของเด็ก 
2. ปัญหาเรื่องความชอบธรรมของสัญญารับจ้างตั้งครรภ์ สรุปได้ว่าการรับตั้งครรภ์ จะชอบธรรมก็ต่อเมื่อหญิงตั้งครรภ์ให้ความยินยอมอย่างแท้จริง 
และที่สำคัญจะต้องคำนึงถึงสิทธิและผลประโยชน์ของเด็กที่จะเกิดมาในอนาคตด้วย
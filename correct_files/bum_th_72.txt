การผ่าตัดสมองด้วยวิธีจุลศัลยกรรม (Microneurosurgery)
การผ่าตัดสมองด้วยวิธีจุลศัลยกรรมเป็นการผ่าตัดแบบมีผลต่อเนื้อเยื่อข้างเคียงน้อย (minimally invasive neurosurgery) โดยการใช้กล้องผ่าตัดที่มีกำลังขยายสูง (microscope)
ให้ภาพที่มีความละเอียดสูงแบบ 3 มิติ ช่วยขยายให้แพทย์สามารถมองเห็นส่วนต่างๆ ได้ชัดเจน
โดยเฉพาะความผิดปกติที่อยู่ในสมองส่วนที่อยู่ลึก ทำให้การผ่าตัดมีความแม่นยำ ปลอดภัย และได้ผลการรักษาดีกว่าการผ่าตัดโดยอาศัยตาเปล่า 
โรคทางสมองที่สามารถรักษาได้ด้วยวิธีจุลศัลยกรรม
เครื่องมือและอุปกรณ์ทางการแพทย์ที่ช่วยในการผ่าตัด
ข้อดีของวิธีจุลศัลยกรรม
โรคทางสมองที่สามารถรักษาได้ด้วยวิธีจุลศัลยกรรม
หลอดเลือดในสมองโป่งพอง
เนื้องอกในสมองและไขสันหลัง
เลือดออกในเนื้อสมอง
เครื่องมือและอุปกรณ์ทางการแพทย์ที่ช่วยในการผ่าตัด
นอกเหนือจากการใช้กล้องผ่าตัดที่มีกำลังขยายสูงแล้ว การผ่าตัดวิธีจุลศัลยกรรมอาจจำเป็นต้องใช้เครื่องมือและเทคโนโลยีทางการแพทย์อื่นที่มีประสิทธิภาพร่วมด้วยเพื่อช่วยให้การผ่าตัดสำเร็จได้ด้วยดี
เครื่องมือเพิ่มเติมเหล่านี้อาจรวมถึง
เครื่องสลายเนื้อเยื่อด้วยคลื่นเสียง (ultrasonic aspirator) – ใช้ในการสลายและดูดเนื้องอกด้วยคลื่นความถี่สูง ช่วยให้เส้นเลือดไม่ถูกกระทบกระเทือนมาก จึงทำให้ไม่มีเลือดออกมากระหว่างผ่าตัด
เครื่องกระตุ้นเส้นประสาท (nerve stimulator) –  ใช้ในการหาตำแหน่งของเส้นประสาทที่อยู่ติดกับก้อนเนื้องอก เพื่อช่วยให้แพทย์สามารถผ่าตัดได้อย่างแม่นยำ
การใช้สารเรืองแสง (fluorescent dye) ในเนื้องอกบางชนิด – เพื่อช่วยให้แพทย์เห็นตำแหน่งของเนื้องอกและเส้นเลือดได้ชัดเจน
ข้อดีของวิธีจุลศัลยกรรม
กระทบต่อเนื้อเยื่อต่างๆ บริเวณที่ผ่าตัดและบริเวณข้างเคียงน้อย ลดความบอบช้ำของเนื้อเยื่อ ทำให้ลดความเจ็บปวดของแผลหลังการผ่าตัด
ผู้ป่วยฟื้นตัวได้เร็ว ใช้เวลาพักฟื้นในโรงพยาบาลน้อยลง
การผ่าตัดแม่นยำ ปลอดภัย ทำให้เกิดข้อแทรกซ้อนน้อยลง
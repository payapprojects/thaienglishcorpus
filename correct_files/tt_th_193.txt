โรคเบาหวานเป็นโรคที่ไม่ได้ทำให้ผู้ป่วยเสียชีวิต แต่ที่เสียชีวิตมักเกิดจาก 
โรคแทรกซ้อน โรคแทรกซ้อนที่เป็นอันตรายและเป็นสาเหตุการเสียชีวิต คือ โรคหลอดเลือด หัวใจ 
แต่สามารถป้องกันได้โดยผู้ป่วยต้องปรับเปลี่ยนพฤติกรรมของตนเองให้ถูกต้อง
การวิจัยครั้งนี้เป็นการวิจัยกึ่งทดลองมีวัตถุประสงค์เพื่อศึกษาประสิทธิผลของโปรแกรม สุขศึกษาโดยการประยุกต์ทฤษฎีแรงจูงใจเพื่อป้องกันโรค และกระบวนการกลุ่มมาเป็น แนวทางกำหนดกิจกรรม 
กลุ่มตัวอย่าง คือผู้ป่วยเบาหวานชนิดไม่พึ่งอินซูลินเพศหญิง ที่มารับบริการที่คลินิคเบาหวาน โรงพยาบาลศูนย์อุดรธานี 
เป็นกลุ่มเสี่ยงคือมีระดับ น้ำตาลในเลือดสูงเป็นหลักและ/หรือมีระดับโคเลสเตอรอลสูง 
ผู้วิจัยสุ่มตัวอย่างและ แบ่งเป็นกลุ่มทดลอง 40 คน 
ได้รับกิจกรรมสุขศึกษาตามโปรแกรมสุขศึกษาที่กำหนด 
และกลุ่มเปรียบเทียบ 40 คน ได้รับคำแนะนำตามปกติ 
เก็บรวบรวมข้อมูลโดยใช้แบบ สัมภาษณ์ แบบบันทึกพฤติกรรมการรับประทานอาหารและการออกกำลังกาย ร่วมกับการ ตรวจหาระดับน้ำตาลและระดับโคเลสเตอรอลในเลือด รวมระยะเวลาการทดลอง 12 สัปดาห์ 
ผลการวิจัยพบว่า หลังการทดลองกลุ่มทดลองมีการเปลี่ยนแปลง การรับรู้ความ รุนแรง การรับรู้โอกาสเสี่ยง ความคาดหวังในความสามารถ ความคาดหวังในประสิทธิผล ของการตอบสนอง ความตั้งใจที่จะมีพฤติกรรมป้องกันภาวะเสี่ยง และพฤติกรรมการออก กำลังกายสูงกว่าก่อนการทดลองและสูงกว่ากลุ่มเปรียบเทียบอย่างมีนัยสำคัญทางสถิติ 
ส่วนพฤติกรรมการรับประทานอาหารระหว่างกลุ่มทดลองและกลุ่มเปรียบเทียบหลังการ ทดลองไม่พบความแตกต่างกันทางสถิติ 
และพบว่าระดับน้ำตาลในเลือดและระดับโคเลสเตอรอล ในกลุ่มทดลองลดลงกว่าก่อนการทดลองอย่างมีนัยสำคัญทางสถิติ 
จากผลการวิจัยแสดง ให้เห็นว่าการจัดโปรแกรมสุขศึกษาโดยการประยุกต์ทฤษฎีแรงจูงใจเพื่อป้องกันโรค ทำให้ผู้ป่วยเบาหวานเกิดการเปลี่ยนแปลงพฤติกรรมการป้องกันภาวะเสี่ยงโรคหลอดเลือด หัวใจในทางที่ดีขึ้น สามารถนำโปรแกรมสุขศึกษานี้ไปประยุกต์ใช้กับผู้ป่วยเบาหวานใน คลินิกเบาหวานอื่นๆ
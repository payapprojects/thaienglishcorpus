วิทยานิพนธ์ฉบับนี้มีวัตถุประสงค์ที่จะศึกษาสมาคมเอเชียได้เพื่อความร่วมมือระดับภูมิภาค (SAARC) ในช่วงปี พ.ศ. 2523-2533 
ซึ่งเป็นระยะของความพยายามในการก่อตั้งและดำเนินการในระยะสั้น เพื่อชี้ให้เห็นถึงพัฒนาการของการก่อตั้งองค์การดังกล่าว ความร่วมมือและความขัดแย้งกันในระหว่างรัฐสมาชิกของ SAARC ตลอดจนแนวโน้มขององค์การดังกล่าวในอนาคต 
ผลของการศึกษาพบว่า แนวความคิดในการจัดตั้งองค์การแห่งนี้เป็นผลสืบเนื่องมาจากข้อพิจารณาดังต่อไปนี้
(1)ภูมิภาคต่าง ๆ ทั่วโลกต่างก็มีการสถาปนาองค์การความร่วมมือระดับภูมิภาคขึ้นเพื่อการปรึกษาหารือในระดับภูมิภาค แต่ภูมิภาคเอเชียใต้การดำเนินการดังกล่าวนี้ยังไม่ได้รับการสถาปนาขึ้นเลย 
(2) เอเชียใต้เป็นภูมิภาคหนึ่ง ที่มีความยากจนมากที่สุดในโลกดังนั้นหากสามารถสถาปนาความร่วมมือในระดับภูมิภาคขึ้นย่อมสามารถช่วยให้เกิดประสิทธิภาพในการแก้ไขปัญหาความยากจนภายในภูมิภาค
(3) ความร่วมมือในกรอบของ SAARC จะช่วยเสริมฐานะและอำนาจการต่อรองของประเทศฝ่ายใต้ในการเจรจาเหนือ-ใต้ รวมทั้งความร่วมมือระหว่างประเทศใต้-ใต้ในระดับโลก 
(4) ความร่วมมือระดับภูมิภาคในเอเชียใต้จะทำให้กลุ่มนี้มีพลังอำนาจและเป็นที่สนใจมากขึ้นในระดับโลก 
(5) ความร่วมมือระดับภูมิภาคในเอเชียใต้อาจเป็นกลไกที่นำไปสู่การลดปัญหาความขัดแย้งภายในภูมิภาคได้ 
(6) การพัฒนาโครงการลงทุนร่วมกันของ SAARC จะช่วยจำกัดอิทธิพลและบทบาทของบรรษัทข้ามชาติที่ครอบงำอยู่ในภูมิภาค เป็นต้น 
สมาคมเอเชียใต้เพื่อความร่วมมือระดับภูมิภาคจึงได้รับการก่อตั้งเมื่อปีพ.ศ.2538 
โดยความคิดริเริ่มของอดีตประธานาธิบดีเซียอูร์ ราห์มานแห่งบังคลาเทศ และได้มีการพัฒนาไปพอสมควรทั้งในด้านโครงสร้างและความร่วมมือระหว่างกัน โดยเฉพาะทางด้านความร่วมมือนั้นได้มีการร่วมมือในด้านต่าง ๆเช่น (1)การเกษตร (2)การสาธารณสุขและประชากร (3)การอุตุนิยมวิทยา(4)การไปรษณีย์ (5)การป้องกันการลักลอบค้ายาเสพติด (6)การพัฒนาชนบท(7) วิทยาศาสตร์และเทคโนโลยี (8)การกีฬาศิลปและวัฒนธรรม (9)การโทรคมนาคม (10)การขนส่ง (11)สตรีกับการพัฒนา (12)การแลกเปลี่ยนทางด้านโสตทรรศนะ (13)การท่องเที่ยว (14)การจำแนกระบบเอกสาร(15)การจัดสรรทุนและตำแหน่งอาจารย์มหาวิทยาลัยของ SAARC (16)การแลกเปลี่ยนเยาวชนอาสาสมัคร (17)การป้องกันการก่อการร้าย เป็นต้น 
แต่ปัญหาความขัดแย้งภายในองค์การมีมาก โดยเฉพาะอินเดียนั้นเป็นปัจจัยสำคัญในปัญหาความขัดแย้งทั้งมวลอันเป็นผลมาจากการดำเนินนโยบายต่างประเทศในลักษณะของจักรวรรดินิยมอินเดีย 
ปัญหาความขัดแย้งดังกล่าวนี้ที่สำคัญได้แก่ (1)ความขัดแย้งระหว่างอินเดียและปากีสถาน (2)ความขัดแย้งระหว่างอินเดียและบังคลาเทศ (3)ความขัดแย้งระหว่างอินเดียและศรีลังกา (4)ความขัดแย้งระหว่างอินเดียและประเทศเพื่อนบ้านที่มีขนาดเล็ก ได้แก่ มัลดิสฟ์ เยปาล และภูฐาน 
ผลของการศึกษาพอสรุปรวมได้ว่า ความร่วมมือของ SAARC 
ในระยะของความพยายามในการก่อตั้งและการดำเนินการในระยะต้นมีลักษณะแบบค่อยเป็นค่อยไป ทั้งนี้สืบเนื่องมาจากสภาพความเป็นจริงภายในภูมิภาคที่เต็มไปด้วยปัญหาความขัดแย้งซึ่งเป็นตัวบ่งชี้ว่า SAARC ยังไม่สามารถพัฒนาไปสู่การเป็นสมาคมความร่วมมือระดับภูมิภาคที่มีลักษณะเหนือชาติ ดังนั้นจึงไม่นำเอาประเด็นความร่วมมือทางด้านการเมืองมาพิจารณา
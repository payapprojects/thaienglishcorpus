การดูแลทารกแรกเกิดที่มีความผิดปกติ
แผนกบำบัดพิเศษทารกแรกเกิด (Neonatal Intensive Unit: NICU) โรงพยาบาลบำรุงราษฎร์ มีทีมแพทย์และพยาบาลวิชาชีพที่ได้รับการอบรมเฉพาะทาง ซึ่งมีความชำนาญในการให้การดูแลรักษาและพยาบาลทารกคลอดก่อนกำหนดและทารกแรกเกิดที่มีความผิดปกติ 
รวมถึงมีเครื่องมือที่ทันสมัย เพื่อให้มั่นใจว่าการดูแลทารกที่ต้องการการดูแลเป็นพิเศษได้มาตรฐานสูงสุด เพื่อความปลอดภัยสูงสุดตลอด 24 ชั่วโมง 
ทารกที่ต้องได้รับการดูแลเป็นพิเศษ
ทารกแรกเกิดที่ต้องเข้ารับการดูแลในแผนกบำบัดพิเศษทารกแรกเกิดจะเป็นทารกที่ต้องการการดูแลอย่างใกล้ชิดมากกว่าทารกปกติ ได้แก่
ทารกคลอดก่อนกำหนด (น้อยกว่าหรือเท่ากับ 34 สัปดาห์)
ทารกแรกเกิดที่มีน้ำหนักตัวน้อยกว่าเกณฑ์ปกติ (น้อยกว่าหรือเท่ากับ 2,200 กรัม)
ทารกแฝดสอง แฝดสาม หรือแฝดสี่
ทารกแรกเกิดที่ตรวจพบมีอาการผิดปกติ เช่น
มีปัญหาระบบการหายใจ
มีปัญหาระบบหัวใจและหลอดเลือด
มีปัญหาระบบทางเดินอาหาร
มีปัญหาระบบประสาทวิทยา
มีปัญหาระบบขับถ่าย
มีความผิดปกติแต่กำเนิด
มีปัญหาการติดเชื้อ
มีภาวะน้ำตาลต่ำ
มีอาการอยู่ในระยะวิกฤติ
บุคลากรทางการแพทย์
การดูแลทารกคลอดก่อนกำหนดและทารกที่มีความผิดปกติต้องการผู้เชี่ยวชาญที่มีความชำนาญสูงสุด แผนกบำบัดทารกแรกเกิด โรงพยาบาลบำรุงราษฎร์ 
ประกอบด้วยบุคลากรทางการแพทย์ที่ได้รับการอบรมเฉพาะทางที่พร้อมให้การดูแล ดังนี้
แพทย์ผู้เชี่ยวชาญทางด้านทารกแรกเกิด ซึ่งเป็นแพทย์เฉพาะทางการดูแลรักษาทารกที่มีภาวะผิดปกติที่อาจเกิดขึ้นในระหว่างตั้งครรภ์และหลังคลอด
สูติแพทย์
กุมารแพทย์
พยาบาลวิชาชีพและพยาบาลที่ได้รับการฝึกอบรมหลักสูตรเวชปฏิบัติทารกแรกเกิด
พยาบาลและเจ้าหน้าที่ประสานงานศูนย์เวชศาสตร์มารดาและทารกปริกำเนิด
พยาบาลประสานงานเกี่ยวกับนมแม่
เภสัชกร 
ทั้งนี้ ทีมบุคลากรทางการแพทย์ของแผนกบำบัดทารกแรกเกิดจะทำงานร่วมกัน และร่วมกับคุณพ่อคุณแม่อย่างใกล้ชิด เพื่อวางแผนการดูแลรักษาทารกอย่างดีที่สุด 
อุปกรณ์และเครื่องมือทางการแพทย์
แผนกบำบัดพิเศษทารกแรกเกิด โรงพยาบาลบำรุงราษฎร์ ครบครันด้วยอุปกรณ์และเครื่องมือทางการแพทย์เพื่อการดูแลทารกแรกเกิดที่ต้องได้รับการดูแลเป็นพิเศษโดยเฉพาะ เพื่อให้การดูแลทารกมีความเหมาะสมและปลอดภัยมากที่สุด อาทิเช่น
เครื่องช่วยหายใจ
เครื่องช่วยหายใจชนิดความถี่สูง สำหรับทารกแรกเกิดที่มีปัญหาเกี่ยวกับระบบทางเดินหายใจ ช่วยให้มีการแลกเปลี่ยนก๊าซในทางเดินหายใจดีขึ้น
จอภาพหัวใจ
ตู้อบสำหรับทารกแรกเกิด เพื่อให้ความอบอุ่นแก่ทารกและปรับอุณหภูมิร่างกาย
ตู้อบสำหรับเคลื่อนย้ายทารกและเครื่องช่วยหายใจ
จอภาพหัวใจและปอด
ชุดอุปกรณ์กู้ชีพสำหรับทารก
เครื่องส่องไฟรักษาภาวะตัวเหลืองในทารกแรกเกิด
การบริการ
ให้บริการดูแลทารกแรกคลอดที่รับจากห้องคลอด
รับย้ายทารกอายุไม่เกิน 1 เดือนที่ย้ายมาจากโรงพยาบาลอื่น ร่วมกับแผนกห้องฉุกเฉิน
ให้คำแนะนำและคำปรึกษาคุณพ่อคุณแม่เกี่ยวกับการดูแลทารกและการเลี้ยงลูกด้วยนมแม่
~uความเป็นมา~u การสะกดคำมีความสัมพันธ์กับทักษะทั้ง 4 ด้าน คือ การฟัง การพูด การอ่าน และการ เขียน 
ถ้าการสะกดคำบกพร่องก็จะส่งผลต่อทักษะทั้งสี่ด้าน 
ปัจจุบันการจัดการเรียนการสอน ภาษาอังกฤษ ยังมีปัญหาเรื่องการสะกดคำผิดปรากฏอยู่ 
ดังนั้นใการเรียนการสะกดคำภาษาอังกฤษ ครูจำเป็นจะต้องให้นักเรียนสะกดคำศัพท์ได้อย่างถูกต้อง และสามารถจำได้ว่าคำศัพท์แต่ละคำ ประกอบด้วยพยัญชนะและสระอะไรบ้าง 
ครูจึงต้องฝึกฝนให้นักเรียนเป็นอย่างมาก 
ถ้าครูใช้เทคนิค การสอนการสะกดคำซ้ำซาก ก็จะทำให้นักเรียนเบื่อหน่าย 
ครูจึงควรมีเทคนิคในการสอนการสะกดคำ หลาย ๆ วิธี เพื่อให้ผลสัมฤทธิ์ทางการเรียนการสะกดคำดีขึ้น 
โดยเฉพาะการนำเกมมาใช้ประกอบ การเรียนการสอน จะเป็นการเร้าความสนใจของนักเรียนได้ดีมาก 
แต่เท่าที่ปรากฏในปัจจุบัน ครูยังใช้วิธีการสอนโดยให้นักเรียนท่องจำเป็นส่วนใหญ่ และประกอบกับปัญหาด้านการสะกดคำ ยังมีปรากฏอยู่อีกมาก 
ผู้วิจัยจึงมีความสนใจที่จะศึกษาวิธีการสอนการสะกดคำภาษาอังกฤษ โดยการสอนแบบใช้เกมและแบบปกติ 
เพื่อเปรียบเทียบผลสัมฤทธิ์และความคงทนในการจำการสะกดคำ ภาษาอังกฤษของนักเรียนจากสองวิธีนี้ เพื่อเป็นแนวทางในการพัฒนาการเรียนการสอนการสะกดคำ ภาษาอังกฤษให้มีประสิทธิภาพยิ่งขึ้น 
~uความุ่งหมายของการศึกษาค้นคว้า~u 
1. เพื่อเปรียบเทียบผลสัมฤทธิ์ในการเรียนการสะกดคำภาษาอังกฤษของนักเรียนชั้น ประถมศึกษาปีที่ 6 ระหว่างการสอนแบบใช้เกมและแบบปกติ 
2. เพื่อเปรียบเทียบความคงทนในการจำการสะกดคำภาษาอังกฤษของนักเรียนชั้นประถมศึกษา ปีที่ 6 ระหว่างการสอนแบบใช้เกมและแบบปกติ ~u
สมมติฐานของการศึกษาค้นคว้า~u 
1. ผลสัมฤทธิ์ในการเรียนการสะกดคำภาษาอังกฤษของนักเรียนชั้นประถมศึกษาปีที่ 6 ที่ได้รับการสอนแบบใช้เกมสูงกว่าแบบปกติ 
2. ความคงทนในการจำการสะกดคำภาษาอังกฤษของนักเรียนชั้นประถมศึกษาปีที่ 6 ที่ได้รับการสอนแบบใช้เกมสูงกว่าแบบปกติ 
~uวิธีการดำเนินการค้นคว้า~u กลุ่มตัวอย่าง เป็นนักเรียนชั้นประถมศึกษาปีที่ 6 ภาคเรียนที่ 3 ปีการศึกษา 2532 ของโรงเรียนบ้านห้วยหาร อำเภอร่อนพิบูลย์ จังหวัดนครศรีธรรมราช จำนวน 60 คน แบ่งเป็น 
กลุ่มทดลอง 1 ห้องเรียน จำนวน 30 คน กลุ่มควบคุม 1 ห้องเรียน จำนวน 30 คน 
เครื่องมือที่ใช้ในการทดลอง ได้แก่ แผนการสอนการสะกดคำภาษาอังกฤษแบบใช้เกม แผนการสอนการสะกดคำภาษาอังกฤษแบบปกติ และแบบทดสอบการสะกดคำภาษาอังกฤษ ซึ่งมีความ เชื่อมั่นของแบบทดสอบเท่ากับ 0.84 
สถิติที่ใช้ในการวิเคราะห์ข้อมูล คือ t-test 
~uสรุปผลการศึกษาค้นคว้า~u ผลจากการศึกษาครั้งนี้พบว่า 
1. นักเรียนที่ได้รับการสอนแบบใช้เกมมีผลสัมฤทธิ์ในการเรียนสะกดคำภาษาอังกฤษสูง กว่านักเรียนที่ได้รับการสอนแบบปกติอย่างมีนัยสำคัญทางสถิติที่ระดับ .01 
2. นักเรียนที่ได้รับการสอนแบบใช้เกมมีความคงทนในการจำการสะกดคำภาษาอังกฤษสูงกว่า นักเรียนที่ได้รับการสอนแบบปกติอย่างมีนัยสำคัญทางสถิติที่ระดับ .05

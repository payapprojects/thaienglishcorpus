ผลการสอบ - จะได้รับผลสอบ IELTS เมื่อไหร่และอย่างไร
ผลสอบจะออกเมื่อไหร่
ไม่ต้องรอผลสอบ IELTS นาน 
คุณสามารถเข้าไปดูผลสอบได้ใน Test Taker Portal ภายหลังการสอบ 13 วัน 
ซึ่งผลสอบ IELTS จะยังคงสามารถดูทางออนไลน์ได้เป็นเวลา 28 วัน แต่จะไม่สามารถนำไปใช้สำหรับการยืนยันความสามารถทางภาษาอังกฤษอย่างเป็นทางการได้
เราจะส่งใบรายงานผลการสอบ (TRF) ซึ่งเป็นใบแจ้งคะแนนสอบ IELTS ของคุณทางไปรษณีย์ภายหลังการสอบ 13 วัน 
โดยต้องเผื่อเวลาอย่างน้อย 3 วันสำหรับการจัดส่ง 
เราจะไม่แจ้งผลการสอบทางโทรศัพท์หรืออีเมล
เราจะจัดส่งใบรายงานผลการสอบ (TRF) ไปยังสถาบันที่คุณยื่นใบสมัครโดยตรง 
ซึ่งสถาบันจะต้องการใบรายงานผลการสอบตัวจริง
และไม่รับสำเนา
เราสามารถจัดส่งใบรายงานผลการสอบ (TRF) ของคุณมากถึง 5 ใบไปยังสถาบัน (เช่น มหาวิทยาลัยหรือสำนักงานตรวจคนเข้าเมือง) ได้โดยตรง 
หากคุณต้องการขอใบรายงานผลการสอบเพิ่มเติม กรุณาระบุที่อยู่ของสถาบันนั้นๆ ในตอนที่สมัครสอบ
กรุณาระบุที่อยู่ของสถาบันให้ครบถ้วน 
เนื่องจากเราจะไม่สามารถตรวจสอบได้ว่า ทางสถาบันสามารถเข้าใช้งาน IELTS Test Report Form Verification Service ซึ่งจะทำให้สถาบันสามารถดูผลสอบของคุณได้ หลังจากที่เราได้ส่งให้ทางสถาบันผ่านช่องทางอิเล็กทรอนิกส์ 
ในกรณีที่ทางสถาบันไม่สามารถเข้าใช้งานบริการนี้ได้ เราจะส่งใบรายงานผลการสอบ (TRF) ให้ทางสถาบันทางไปรษณีย์
ขอใบรายงานผลการสอบเพิ่มได้หรือไม่
หากต้องการให้เราส่งใบรายงานผลการสอบ (TRF) เพิ่มเติมให้แก่องค์กร นอกเหนือจาก 5 ใบที่เรากำหนดไว้ คุณจะต้องชำระค่าบริการ 500 บาทต่อใบรายงานผลการสอบ 1 ใบ  ยังไม่รวมค่าส่ง
หากศูนย์สอบของคุณปิดตัวไปแล้ว คุณสามารถยื่นขอใบรายงานผลการสอบเพิ่มเติมได้จาก ielts.org
คุณจำเป็นต้องระบุที่อยู่ของสถาบัน และกรอกข้อมูลลงใน Additional TRF Form 
แล้วยื่นที่บริติช เคานซิล สาขาสยาม สแควร์ หรือส่งอีเมลไปที่ examinations@britishcouncil.or.th 
จากนั้นเราจะจัดส่งใบรายงานผลการสอบ (TRF) ตรงไปยังสถาบัน
ขั้นตอนการออกใบรายงานผลการสอบเพิ่มเติมจะใช้เวลาประมาณ 10 วัน
ขอรายงานผลการสอบเพิ่มเติม
ความหมายของคะแนนสอบ IELTS
คุณจะได้รับคะแนนสอบ IELTS ที่ 0-9 สำหรับแต่ละส่วนการสอบ ซึ่งสะท้อนความสามารถทางภาษาอังกฤษของคุณ
ใบรายงานผลการสอบ (TRF) จะแสดงคะแนนสำหรับแต่ละทักษะ (การฟัง พูด อ่าน และเขียน) รวมถึงคะแนนรวม 
คุณจะสามารถได้ผลสอบเป็นจำนวนเต็ม (เช่น 5.0, 6.0, 7.0) หรือครึ่งคะแนน (เช่น 5.5, 6.5, 7.5 ในแต่ละส่วนการสอบ)
ดูข้อมูลเพิ่มเติมเกี่ยวกับความหมายของคะแนนสอบ IELTS ของคุณได้ที่นี่
ผลสอบ IELTS มีอายุนานเท่าไหร่
องค์กรที่คุณสมัครจะไม่ยอมรับผลสอบของคุณ หากผลสอบนั้นมีอายุเกิน 2 ปี เว้นแต่ว่าคุณมีหลักฐานที่แสดงให้เห็นว่า คุณมีการคงไว้หรือพยามพัฒนาทักษะภาษาอังกฤษของคุณอยู่เสมอ 
นับจากการสอบ IELTS โดย IELTS Partners จะไม่สามารถยืนยันการใช้งานของผลสอบ IELTS ที่มีอายุเกิน 2 ปี
ฉันจะสามารถขอให้มีการตรวจคะแนนสอบ IELTS ใหม่ได้อย่างไร
หากคุณไม่ได้รับผลการสอบอย่างที่ต้องการ คุณสามารถยื่นขอให้มีการตรวจสอบคะแนนสอบของคุณใหม่ได้ 
โดยการขอใช้บริการ Enquiry on Results (EOR) 
คุณสามารถเลือกส่วนการสอบที่ต้องการขอให้มีการตรวจคะแนนใหม่ได้ และจะต้องยื่นคำร้องไปยังศูนย์สอบที่คุณเข้าสอบ
การขอตรวจคะแนนใหม่นั้น มีค่าธรรมเนียม 4,000 บาท ซึ่งจะได้รับคืน หากคะแนนสอบ IELTS ของคุณเพิ่มขึ้น ไม่ว่าจะเป็นส่วนการสอบใด
โดยคุณจะต้องยื่นคำร้องขอตรวจคะแนนใหม่ภายใน 6 สัปดาห์ภายหลังการสอบ
คุณสามารถดาวน์โหลดแบบฟอร์ม Enquiry on Results Form จากด้านล่าง และนำไปยื่นที่ศูนย์สอบซึ่งคุณเข้าสอบ 
กรุณาตรวจสอบให้แน่ใจว่า คุณได้แนบใบรายงานผลการสอบและหลักฐานการชำระเงินมาด้วย
บริการ Enquiry on Results จะใช้เวลาดำเนินการประมาณ 2 - 4 สัปดาห์
การสอบใหม่
IELTS ไม่มีข้อจำกัดสำหรับการสอบใหม่ 
คุณสามารถสมัครสอบได้ในทันทีที่พร้อม
คะแนนสอบของคุณไม่น่าจะเพิ่มขึ้นได้ เว้นแต่ว่าคุณได้มีการพยามอย่างหนักที่จะพัฒนาทักษะภาษาอังกฤษของคุณก่อนที่จะทำการสอบใหม่ 
ดูส่วนการเตรียมตัวสอบเพื่อทำแบบฝึกหัดและประเมินระดับภาษาอังกฤษของคุณ
การวิจัยครั้งนี้เป็นการวิจัยกึ่งทดลอง มีวัตถุประสงค์เพื่อศึกษาผลของการจัดการผู้ป่วยรายกรณี ในผู้ป่วยติดสารเสพติด ระยะบำบัดด้วยยา ต่อความพึงพอใจของพยาบาล และความพึงพอใจของผู้ป่วย 
มีกลุ่มตัวอย่าง 2 กลุ่ม 
1) กลุ่มพยาบาล 6 คนที่ดูแลผู้ป่วยกลุ่มตัวอย่าง 
2) กลุ่มผู้ป่วยติดสารเสพติดระยะบำบัดด้วยยา 30 คน แบ่งเป็น 2 กลุ่ม
กลุ่มควบคุมได้รับการดูแลตามปกติ 
กลุ่มทดลองได้รับการจัดการผู้ป่วยรายกรณี 
จับคู่ระหว่างกลุ่มด้วยอายุ และระดับการศึกษา 
เก็บข้อมูลความพึงพอใจของผู้ป่วยด้วยแบบวัดความพึงพอใจ ที่ผู้วิจัยสร้างขึ้นและ
ผ่านการตรวจสอบความตรงของเครื่องมือโดยผู้เชี่ยวชาญ 5 ท่านและทดสอบความเที่ยงวิธีสัมประสิทธิ์แอลฟาครอนบาคมีค่า .93 
 ผลการวิจัยมีดังนี้
1.ค่าเฉลี่ยของคะแนนความพึงพอใจของผู้ป่วยหลังการใช้การจัดการผู้ป่วยรายกรณีสูงกว่าก่อนใช้การจัดการผู้ป่วยรายกรณี อย่างมีนัยสำคัญทางสถิติที่ระดับ .05 
 2.กลุ่มตัวอย่างพยาบาลทั้งหมด 6 คนมีความพึงพอใจต่อการจัดการผู้ป่วยรายกรณีในด้านความร่วมมือในการปฏิบัติงาน การประสานงาน การติดต่อสื่อสาร ความต่อเนื่องของการดูแล และการจัดสรรทรัพยากร
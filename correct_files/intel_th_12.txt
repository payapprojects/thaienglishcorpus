การเลือกแล็ปท็อปที่ยอดเยี่ยมที่สุดสำหรับการตัดต่อวิดีโอเริ่มต้นที่ความต้องการของคุณในปัจจุบันและในอนาคต แล้วจึงพิจารณาตัวเลือกที่ดีที่สุดในช่วงราคาที่คุณกำหนด
ใช้งานการตัดต่อวิดีโอเป็นครั้งแรกใช่หรือไม่ กำลังค้นหาแล็ปท็อปที่ดีที่สุดสำหรับการตัดต่อวิดีโอใช่หรือไม่ เรามีคำแนะนำให้คุณ
อย่าเริ่มต้นที่แล็ปท็อป แต่ให้เริ่มต้นที่ตัวของคุณเอง
ก่อนที่คุณจะเริ่มมองหาความเร็วสัญญาณนาฬิกาของไมโครโปรเซสเซอร์ หน่วยความจำภายในและภายนอก และข้อมูลจำเพาะอื่นๆ เพื่อใช้เปรียบเทียบแล็ปท็อป 
วิเคราะห์ความต้องการ ของคุณ
คุณจะตัดต่อวิดีโอประเภทใด อะไรคือผลลัพธ์ที่คุณต้องการ
เช่น หากคุณต้องการถ่ายทำสารคดีสำหรับเทศกาลภาพยนตร์ซันแดนซ์* นี่ถือเป็นความต้องการประเภทหนึ่ง
หรือถ่ายการเรียนว่ายน้ำครั้งแรกของลูกสาว และตัดต่อช่วงที่นิ้วโป้งของคุณโผล่เข้ามาในตอนแรกออกไป นี่จะนำไปสู่ความต้องการพื้นฐานที่แตกต่างกัน
สิงที่คุณต้องการจริงๆ คืออะไร
สิ่งแรกที่คุณควรจะคิดถึงเกี่ยวกับโครงการตัดต่อวิดีโอที่กำลังจะเกิดขึ้น คือ ต้นทุน
คุณอาจต้องการสเปคระดับไฮเอนด์ เช่น หน้าจอความละเอียดสูง การประมวลผลที่รวดเร็ว และขนาดหน่วยความจำที่ใหญ่ขึ้น แต่สิ่งเหล่านี้มาพร้อมกับราคาที่สูงขึ้นเช่นกัน
หากคุณคิดวางแผนล่วงหน้า คุณสามารถซื้อสิ่งที่จำเป็นในตอนนี้และวางแผนสำหรับงานที่ใหญ่ขึ้นในอนาคตได้ ต่อไปนี้คือสิ่งสำคัญที่ควรพิจารณา
เนื้อหาของคุณ
วิดีโอที่คุณต้องการผลิตจะส่งมีผลต่อการเลือกแล็ปท็อปของคุณอย่างมาก 
ตัวอย่างเช่น หากคุณต้องการสร้างวิดีโอเครือข่ายสังคมเพื่อโปรโมทธุรกิจ คุณก็จะต้องการความสามารถในการสร้างข้อความโอเวอร์เลย์บนคลิปวิดีโอบางคลิป
ความสามารถในการตัดต่อเสียงที่ซับซ้อนและลำโพงที่ดีจะสร้างความแตกต่างได้อย่างมาก เมื่อคุณตัดต่อฟุตเทจการแสดงครั้งล่าสุดให้กับวงดนตรีของคุณ 
ในขณะเดียวกัน โครงการด้านศิลปะก็จะให้ความสำคัญกับการแสดงสีอย่างถูกต้องในความละเอียดสูง
คุณวางแผนการทำงานอย่างไร 
คุณจะทำงานภายใต้แรงกดดันด้านเวลาหรือไม่ ถ้าใช่ ความเร็วก็เป็นสิ่งที่สำคัญที่สุด
หากคุณต้องเดินทางเป็นประจำ คุณอาจพบว่าน้ำหนักและอายุการใช้งานแบตเตอรี่มีความสำคัญมากกว่า
อุปกรณ์ภายนอก
อุปกรณ์ภายนอก เช่น จอภาพ อุปกรณ์อินพุต หรืออุปกรณ์จัดเก็บข้อมูลเพิ่มเติมที่จะต้องเสียบเข้ากับแล็ปท็อปสำหรับการตัดต่อวิดีโอของคุณ
คุณจะต้องตรวจสอบให้แน่ใจว่าแล็ปท็อปที่คุณเลือกจะมีรูปแบบ เช่น ช่อง HDMI และจำนวนช่องที่เหมาะสม
ซอฟต์แวร์ 
ประสบการณ์การตัดต่อของคุณขึ้นอยู่กับการจับคู่ซอฟต์แวร์ที่คุณต้องการกับฮาร์ดแวร์ที่จำเป็น 
ซอฟต์แวร์บางตัวไม่สามารถทำงานบนแล็ปท็อปบางเครื่องได้ 
พิจารณาความต้องการด้านซอฟต์แวร์ตัดต่อวิดีโอก่อนที่คุณจะเลือกฮาร์ดแวร์
การเลือกข้อมูลจำเพาะ
เมื่อคุณรู้ความต้องการของตัวเองแล้ว คุณก็เริ่มเลือกซื้อสินค้าได้
คุณจะพบกับข้อมูลจำเพาะที่ดูสับสนมากมาย
การทดสอบที่ใช้ในการสร้างข้อมูลจำเพาะเหล่านี้ไม่เพียงแค่ซับซ้อนเท่านั้น แต่ยังเป็นที่ถกเถียงกันอยู่บ่อยครั้งอีกด้วย 
การค้นหาแล็ปท็อปที่ยอดเยี่ยมที่สุดสำหรับการตัดต่อวิดีโอไม่ได้อยู่ที่เรื่องของข้อมูลจำเพาะ แต่อยู่ที่ความเหมาะสม
คุณต้องนึกถึงสิ่งเหล่านี้ไว้เมื่อพิจารณาข้อมูลจำเพาะ
โปรเซสเซอร์
เมื่อกล่าวถึงโปรเซสเซอร์สำหรับการตัดต่อวิดีโอ ความเร็วเป็นเพื่อนคนสำคัญของคุณ
การหาคำตอบว่าอะไรเร็วที่เร็วที่สุดไม่ใช่เรื่องง่ายเหมือนกับการเปรียบเทียบเวลาที่รถยนต์ใช้ในการเร่งความเร็วจาก 0-60 ไมล์ 
การตัดสินว่าโปรเซสเซอร์ตัวไหนดีที่สุดหมายถึงการถอดรหัสว่าการออกแบบโปรเซสเซอร์สำคัญต่องานของคุณมากเพียงใด 
คุณต้องการ Core 6 หรือไม่ หรือคุณต้องการ Quad Core หรือ Dual core เหมาะกับความต้องการของคุณมากกว่า คุณต้องการ Hyper-Threading หรือไม่ แม้ว่าคุณจะไม่อยากรู้รายละเอียดในระดับลึกขนาดนั้น เราก็มีสรุปที่เข้าใจง่ายให้คุณ: ยิ่งอัตราสัญญาณนาฬิกาโปรเซสเซอร์ในตระกูลโปรเซสเซอร์นั้นๆ สูงมากเท่าใด โปรเซสเซอร์ก็จะทำงานได้ดีขึ้นยิ่งขึ้นเท่านั้น
ในปัจจุบัน อัตราสัญญาณนาฬิกาสำหรับโปรเซสเซอร์ระดับแนวหน้าอยู่ที่ประมาณ 2.8 GHz ถึง 3.6 Ghz แต่ตัวเลขจะมีการเปลี่ยนแปลงอยู่เป็นประจำ
แรม RAM (Random Access Memory)
RAM มีความสำคัญอย่างมากเพราะเป็นที่ที่ CPU ใช้ในการรับข้อมูลการตัดต่อวิดีโอของคุณ 
ยิ่งมีการแลกเปลี่ยนข้อมูลได้เร็วมากขึ้นเท่าใด คุณก็จะตัดต่อได้เร็วมากขึ้นเท่านั้น
ผู้เชี่ยวชาญส่วนใหญ่เห็นด้วยว่า RAM ขั้นต่ำควรจะอยู่ที่ 12 GB และ 16 GB จะดีกว่า 
RAM ยังแบ่งได้เป็น 3 ประเภท ได้แก่ SDRAM, DDR และ DRAM 
SDRAM เป็นเทคโนโลยีที่เก่าที่สุดและ จะ ทำให้เครื่องช้าลง 
ประการสุดท้าย ระบบอาจมีช่องหนึ่ง สอง หรือสามช่องเพื่อเชื่อมต่อ RAM เข้ากับ CPU 
เห็นได้ชัดว่าแบบสามช่องนั้นเร็วที่สุด แต่การทดสอบที่เกี่ยวกับเกม (ซึ่งมีความท้าทายคล้ายกับการตัดต่อ) ชี้ให้เห็นว่าจำนวนช่องไม่มีผลกับความเร็วมากนัก
และขนาดของ RAM มีผลมากกว่าข้อพิจารณาอื่นๆ ทั้งหมด
แต่เดี๋ยวก่อน
อย่าคิดว่าคุณจะสามารถอัปเกรด RAM เพิ่มได้ทีหลัง
เพราะแล็ปท็อปบางรุ่นรองรับการอัปเกรด แต่บางรุ่นไม่รองรับ
การ์ดกราฟิก
คุณจะต้องใช้แล็ปท็อปที่มีการ์ดกราฟิก ยกเว้นในกรณีที่คุณวางแผนจะตัดต่อเฉพาะวิดีโอแบบโลว์เอนด์เท่านั้น ด้วยเหตุผลทางเทคนิค
แม้แต่ระบบสำหรับการตัดต่อระดับกลางยังออฟโหลดการประมวลผลกราฟิกจาก CPU ไปยังการ์ดกราฟิกด้วย GPU (หน่วยประมวลผลกราฟิก) 
คุณควรหลีกเลี่ยงแล็ปท็อปที่ไม่ใช้วิธีนี้ 
เพราะจะส่งผลให้เครื่องช้ามาก
นอกจากนี้ โปรดทราบว่าซอฟต์แวร์ตัดต่อวิดีโอบางตัวมีข้อกำหนดเกี่ยวกับการ์ดกราฟิกที่แนะนำ (หรือจำเป็นต้องมี) หรืออยู่ในช่วงการ์ดของแบรนด์ และการ์ดกราฟิกบางรุ่นจะใช้ได้กับ CPU บางรุ่นเท่านั้น
การตรวจสอบเรื่องนี้จะให้ผลที่คุ้มค่า
ข้อกำหนดหลักอันดับต้นๆ สำหรับการ์ดกราฟิกคือความเร็วสัญญาณนาฬิกาของ GPU และเฟรมต่อวินาที (FPS) ต่อดอลลาร์
อย่างไรก็ตาม การ์ดกราฟิกมีความซับซ้อนมาก และจำเป็นต้องนำข้อมูลจำเพาะเหล่านี้มาพิจารณาร่วมกับทุกส่วนของแล็ปท็อป
ตัวอย่างเช่น CPU ที่มีความเร็วต่ำจะทำให้ความเร็วการ์ดกราฟิกลดลง ไม่ว่าการ์ดกราฟิกจะเร็วเพียงใด
พอร์ต
แล็ปท็อปสำหรับการตัดต่อวิดีโออาจมีจำนวนและประเภทของพอร์ตสำหรับอุปกรณ์ภายนอก เช่น จอภาพ หรือ ฮาร์ดไดรฟ์ที่แตกต่างกันอย่างมาก
จึงสำคัญมากที่คุณจะต้องคิดล่วงหน้าเกี่ยวกับรายการอุปกรณ์ที่คุณจำเป็นต้องมีหรืออาจจำเป็นต้องมีทั้งหมด เพราะหากไม่มีพอร์ตสำหรับอุปกรณ์เหล่านั้นแล้ว คุณจะต้องเดือดร้อนแน่ 
ออดิโอ
ในกรณีที่เนื้อหาของคุณเกี่ยวข้องกับดนตรีหรือเสียงที่สำคัญโดยรอบ การได้ยินเสียงอย่างถูกต้องสำคัญกับคุณอย่างเห็นได้ชัด
ลำโพงในแล็ปท็อปบางเครื่องมีคุณภาพดีกว่าแล็ปท็อปเครื่องอื่นมาก
คุณไม่จำเป็นต้องใช้ข้อมูลจำเพาะในการพิจารณา แค่ลองฟังด้วยหูของคุณเองก็พอแล้ว
นักตัดต่อหลายคนชอบใช้หูฟัง ซึ่งมักมีคุณภาพดีกว่าลำโพงของแล็ปท็อปเสมอ สำหรับวิดีโอที่เน้นเสียง
ให้ลองพิจารณาการเพิ่มลำโพงสำหรับการบันทึกเสียงภายนอก
อุปกรณ์จัดเก็บข้อมูล
ตามหลักการทั่วไปแล้ว คุณจำเป็นต้องมีฮาร์ดดิสก์ที่มีขนาดความจุสองเท่าของขนาดไฟล์ต้นฉบับ หรือสามเท่าหากคุณทำงานที่ซับซ้อน เช่น การใช้เอฟเฟ็กต์พิเศษจำนวนมาก 
แต่อย่าลืมว่าคุณไม่เพียงจำเป็นจะต้องเก็บไฟล์ต้นฉบับสำหรับตัดต่อเท่านั้น คุณยังต้องเก็บวิดีโอที่เสร็จแล้วด้วย
ไฟล์วิดีโอใช้พื้นที่จัดเก็บข้อมูลขนาดใหญ่ โดยขั้นต่ำควรอยู่ที่ 500 GB และขนาดที่ดีกว่าอยู่ที่ 1 TB
โชคดีที่คุณไม่จำเป็นต้องพึ่งพาอุปกรณ์จัดเก็บข้อมูลที่อยู่ภายในแล็ปท็อปเท่านั้น
ฮาร์ดไดรฟ์ภายนอกช่วยเพิ่มพื้นที่จัดเก็บข้อมูลได้เช่นกัน และช่วยควบคุมค่าใช้จ่ายด้วย 
คุณสามารถเลือกใช้ฮาร์ดไดรฟ์ได้สองแบบ ระหว่างฮาร์ดไดรฟ์แบบมาตรฐาน (HDD) แบบจานหมุน และ ไดรฟ์ Solid-State (SSD) ซึ่งเร็วกว่ามากและไม่มีชิ้นส่วนที่เคลื่อนไหว
อย่างไรก็ตาม SSD มีราคาที่แพงกว่ามาก 
โซลูชันแบบไฮบริดจะช่วยให้คุณใช้อุปกรณ์ทั้งสองแบบได้อย่างมีประสิทธิภาพสูงสุด โดยใช้ SSD ทำงานออนบอร์ดเพื่อรับมือกับไฟล์งานและใช้ HDD แบบภายนอกเพื่อจัดเก็บข้อมูล
คุณยังต้องนึกถึงอินเตอร์เฟซระหว่างฮาร์ดไดรฟ์ภายนอกและแล็ปท็อปของคุณด้วย 
เพราะคุณคงไม่ต้องการหยุดทำงานทุกสองสามนาทีเพื่อรอให้ไฟล์ถ่ายโอน 
ตัวเลือกมีมากมายตั้งแต่ระดับต่ำที่ 6 Gbps (USB 3.1) จนถึงระดับสูงที่ 40 Gbps
(Thunderbolt™) 
ยิ่งคุณมีจำนวนไฟล์ที่ต้องดึงมาจากฮาร์ดไดรฟ์มากเท่าใด ตัวเลขพวกนี้ยิ่งสำคัญมากขึ้นเท่านั้น
จอ LCD
จอ LCD แบ่งออกเป็น 3 ประเภท และหน้าจอแต่ละประเภทที่คุณเลือกจะให้ผลที่แตกต่างกันมาก
จอ TN (จอผลึกเหลว) เป็นจอภาพแบบทั่วไปและมีราคาถูก แต่คุณจะได้คุณภาพตามราคา จึงไม่เหมาะกับการตัดต่อวิดีโอ
จอ IPS (In-Plane Switching) เป็นทางเลือกที่ดีสำหรับการตัดต่อวิดีโอ
IGZO (อินเดียมแกลเลียมซิงค์ออกไซด์) เป็นหน้าจอที่หายาก ราคาแพง และเป็นตัวเลือกที่มีคุณภาพสูงสุดสำหรับนักถ่ายวิดีโอมืออาชีพ
ความละเอียด
ความละเอียดเป็นข้อมูลจำเพาะที่ค่อนข้างตรงไปตรงมาและมีหลายระดับให้เลือกใช้งาน โดยทั้งหมดจะกำหนดตามความกว้างต่อความสูง (กว้างxสูง) ในหน่วยพิกเซล
ความละเอียดที่ใช้กันมากที่สุดคือ
ความละเอียดสูง: 1920x1080 
ซึ่งเป็นที่รู้จักกันในชื่อของ Full High-Definition (FHD) หรือ 1080p
Apple Retina*: 2880x1800
4K: 3840x2160.
ซึ่งบางครั้งถูกเรียกในชื่อ Ultra High Definition หรือ UDF
แล็ปท็อปส่วนใหญ่มีความละเอียดต่ำกว่า 1920x1080 ซึ่งนักถ่ายวิดีโอส่วนใหญ่ให้ความเห็นว่าเป็นความละเอียดต่ำสุดที่ยอมรับได้
ความแม่นยำของสี
มีคำจำกัดความทางวิทยาศาสตร์มากมายเกี่ยวกับ “พื้นที่สี” ที่แสดงบนหน้าจอแล็ปท็อป แต่แนวคิดที่ง่ายที่สุดคือ พื้นที่เป็นจำนวนสีต่างๆ ที่จอภาพสามารถแสดงได้
ที่พบมากที่สุดคือ sRGB (สีแดง สีเขียว สีฟ้ามาตรฐาน) แม้ว่า Adobe RGB* จะพบได้มากเกือบเท่ากันก็ตาม 
ผู้ผลิตมักนำเสนอความแม่นยำของสีในรูปแบบเปอร์เซ็นต์ของ sRGB และมักมีค่ามากกว่า 100% เพราะ sRGB ไม่ได้ครอบคลุมสีทั้งหมดที่ตาสามารถรับรู้ได้
มองไปยังอนาคต
สิ่งหนึ่งที่แน่นอนเกี่ยวกับอนาคตของการตัดต่อวิดีโอก็คือ ไฟล์จะมีขนาดใหญ่ขึ้น
ในขณะที่กล้อง 4K ถูกใช้อย่างแพร่หลายมากขึ้นและเทคโนโลยี Virtual Reality ก็กำลังจะตามมา เมื่อกล่าวถึงพลังประมวลผลและความจุแล้ว สิ่งที่ดูฟุ่มเฟือยในวันนี้จะเป็นสิ่งจำเป็นในอนาคต
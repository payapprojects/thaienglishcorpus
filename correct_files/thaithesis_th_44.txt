การวิจัยครั้งนี้มีวัตถุประสงค์เพื่อศึกษา ระดับความพึงพอใจในการติดต่อสื่อสารและการปฏิบัติงาน และความสัมพันธ์ระหว่าง ลักษณะทางประชากรกับความพึงพอใจในการติดต่อสื่อสารและการปฏิบัติงาน ของพนักงานการประปานครหลวง 
กลุ่มตัวอย่างที่ใช้ในการศึกษามีจำนวน 304 คน
เครื่องมือที่ใช้ในการเก็บรวบรวมข้อมูลคือ แบบสอบถามการวิเคราะห์ข้อมูลใช้การแจกแจงความถี่ ค่าร้อยละค่าเฉลี่ย ค่าสัมประสิทธิ์สหสัมพันธ์แบบเพียรสัน ค่าสถิติt-test และ ANOVA ประมวลผลโดยใช้คอมพิวเตอร์ด้วยโปรแกรมสำเร็จรูป SPSS 
ผลการวิจัยมีดังต่อไปนี้ 
1. พนักงานการประปานครหลวงส่วนใหญ่มีความพึงพอใจในการติดต่อสื่อสารในองค์การ อยู่ในระดับปานกลางค่อนข้างสูงประเด็นที่มีความพึงพอใจสูงสุดคือพนักงานมีความสัมพันธ์อันดีกับเพื่อนร่วมงานเสมอ และการที่องค์การได้แจ้งข่าวสารเกี่ยวกับนโยบายและเป้าหมายขององค์การให้พนักงานทราบอยู่เสมอ 
2. พนักงานการประปานครหลวงส่วนใหญ่มีความพึงพอใจในการปฏิบัติงานในระดับสูง ประเด็นที่มีความพึงพอใจสูงสุดคือความพร้อมที่จะปรับเปลี่ยนแนวทางการปฏิบัติงานให้สอดคล้องกับนโยบายการบริหารงานเสมอ และเพื่อพัฒนาและรักษาภาพลักษณ์ขององค์การ และพนักงานส่วนใหญ่มีความมุ่งมั่นในการทำงานเพื่อให้เกิดผลสำเร็จตามเป้าหมายขององค์การและพบว่าส่วนใหญ่พนักงานมีความพึงพอใจในด้านเงินเดือนและค่าตอบแทนอยู่ในระดับปานกลางค่อนข้างต่ำ 
3. ลักษณะทางประชากร ในด้าน อายุ เพศ และตำแหน่งไม่มีความสัมพันธ์กับระดับความพึงพอใจในการติดต่อสื่อสารในองค์การ ส่วน ระดับการศึกษา อัตราเงินเดือน และระยะเวลาปฏิบัติงานในองค์การมีความสัมพันธ์กับระดับความพึงพอใจในการติดต่อสื่อสารในองค์การ 
4. ลักษณะทางประชากรในด้านอายุ เพศ ระดับการศึกษาระดับตำแหน่ง ไม่มีความสัมพันธ์กับระดับความพึงพอใจในการปฏิบัติงาน ส่วนอัตราเงินเดือนและระยะเวลาปฏิบัติงานในองค์การ มีความสัมพันธ์กับระดับความพึงพอใจในการปฏิบัติงาน 
5. พนักงานการประปานครหลวงที่มีความพึงพอใจในการติดต่อสื่อสารในระดับสูง ก็จะมีความพึงพอใจในการปฏิบัติงานในระดับที่สูงด้วย
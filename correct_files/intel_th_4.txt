คุณรู้หรือไม่ว่าคุณสามารถต่อแล็ปท็อปของคุณเข้ากับจอภาพเดสก์ท็อปเพื่อขยายอสังหาริมทรัพย์บนหน้าจอของคุณไปยังหน้าจอเต็ม 2 หน้าจอ และที่เจ๋งไปกว่านั้น หากคุณอัปเกรดเป็นแล็ปท็อปที่ใช้ Windows* 10 คุณสามารถกำหนดโหมดการดูแบบแยกได้ทั้ง 2 หน้าจอ
คุณประโยชน์ของการเชื่อมต่อแล็ปท็อปของคุณเข้ากับจอภาพ
แล็ปท็อปไม่ได้เป็นเพียงแค่คอมพิวเตอร์เดสก์ท็อปไร้สายที่พกพาได้ 
ด้วยการตั้งค่าที่ถูกต้อง คุณสามารถเปลี่ยนคอมพิวเตอร์แล็ปท็อปของคุณให้กลายเป็นอุปกรณ์มัลติทาสกิ้งที่ทำให้คุณต้องพูดว่า “โห ไม่เคยคิดเลยว่าฉันจะทำได้หมดทุกอย่าง!” สิ่งที่คุณต้องทำเพียงแค่ปฏิบัติตามขั้นตอนง่ายๆ ด้านล่างในการเชื่อมต่อแล็ปท็อปเข้ากับจอภาพ 
แค่นี้ก็เรียบร้อย
การได้ความกว้างหน้าจอเพิ่มขึ้นไม่ใช่เหตุผลเดียวที่ผู้คนต้องการเพื่อที่จะเชื่อมต่อจอภาพเข้ากับแล็ปท็อป 
เหล่านี้คือตัวอย่างสถานการณ์ที่แสดงให้เห็นถึงคุณประโยชน์อื่นๆ
มัลติทาสกิ้ง: การเชื่อมต่อแล็ปท็อปของคุณเข้ากับจอภาพทำให้คุณสามารถใช้งานโหมดแบ่งหน้าจอที่คุณจะสามารถชมภาพยนตร์บนจอภาพพีซีและทวีตเกี่ยวกับภาพยนตร์ที่คุณดูบนหน้าจอแล็ปท็อป 
การทำเช่นนี้ ทำให้คุณไม่ต้องสลับกลับไปกลับมาระหว่างแอพพลิเคชั่น
อสังหาริมทรัพย์หน้าจอที่มากขึ้น: ด้วยการเชื่อมต่อแล็ปท็อปเข้ากับจอภาพ คุณสามารถขยายพื้นที่หน้าจอของคุณได้ถึงสองเท่า 
คุณสามารถเคลื่อนย้ายฟังก์ชั่นต่างๆ จากหน้าจอหนึ่งไปอีกหน้าจอหนึ่ง ทำให้คุณไม่ต้องลดขนาดหน้าต่างหรือสลับเพื่อดูโปรแกรม 2 โปรแกรมในเวลาเดียวกัน 
การติดตั้งประเภทนี้เหมาะกับหลายสถานการณ์ ตั้งแต่กิจกรรมเพื่อความบันเทิงอย่างการสนทนาทางวิดีโอในขณะที่คุณเล่น Facebook จนถึงการอัพเดทงานบนสเปรดชีตขณะที่คุณกำลังอ้างอิงข้อเท็จจริงบนแพลตฟอร์มอื่น
ตัวเลือกพิเศษใน Windows* 10: คุณสามารถเลือกระหว่างมุมมองเดสก์ท็อปแบบดั้งเดิมหรือเมนูเมโทรใหม่ด้วย Windows* 10 
แต่เมื่อคุณทำการเชื่อมต่อแล็ปท็อปของคุณเข้ากับหน้าจอเดสก์ท็อปที่สอง คุณจะสามารถจับปลาสองมือได้ด้วยการใช้งานทั้งสองหน้าจอพร้อมกัน
สามสิ่งที่ควรปฏิบัติเมื่อคุณเชื่อมต่อแล็ปท็อปเข้ากับจอภาพ
ใช้สายที่เหมาะสม 
เมื่อคุณเชื่อมต่อจอแสดงผลภายนอกเข้ากับคอมพิวเตอร์แล็ปท็อป คุณต้องเดินสายระหว่างทั้งสองอุปกรณ์ 
ตรวจสอบให้มั่นใจว่าคุณมีสายจอภาพที่ตรงกับซ็อกเก็ตของแล็ปท็อปและจอภาพของคุณ
บอกให้ระบบปฏิบัติการของคุณรู้ว่าคุณใช้จอภาพที่สอง 
การทำสิ่งนี้ใน Windows* 10 นั้นเป็นเรื่องที่ง่ายดาย เพียงไปที่เดสก์ท็อป จากนั้นใช้เมาส์คลิกขวาและไปที่การตั้งค่าการแสดงผล 
บน Mac นั้น การเชื่อมต่อจอแสดงผลภายนอกจะถูกตรวจพบโดยอัตโนมัติ
ตั้งค่ารูปแบบของจอภาพ 
คุณสามารถเลือกได้ทั้งในพีซีและ Mac ว่าคุณต้องการให้หน้าจอที่สองแสดงหน้าจอแล็ปท็อปของคุณแบบกระจกเงา หรือทำหน้าที่เป็นส่วนขยายจากหน้าจอแรก 
ไปที่แผงควบคุมบนพีซีของคุณหรือการตั้งค่าระบบบน Mac
การเรียนรู้วิธีเชื่อมต่อแล็ปท็อปของคุณเข้ากับจอภาพนั้นง่ายดายและสามารถเสริมประสบการณ์ของคุณให้ดีขึ้น หรือแม้แต่ช่วยให้คุณทำงานได้อย่างมีประสิทธิภาพมากยิ่งขึ้น 
ลองจินตนาการถึงการที่คุณไม่ต้องสลับระหว่างหน้าต่างที่เปิดอยู่กับโปรแกรมที่กำลังทำงานบนแล็ปท็อปของคุณ ฟังดูดีใช่ไหมล่ะ การสอนงานง่ายๆ นี้ให้กับตัวคุณเองสามารถทำให้ชีวิตของคุณเรียบง่ายและทำงานได้อย่างมีประสิทธิภาพยิ่งขึ้น
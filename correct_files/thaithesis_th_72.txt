โครงการวิจัยการเรียนการสอนในห้องเรียนนี้มีวัตถุประสงค์เพื่อศึกษา ปัจจัยที่มีผลต่อความไม่สอดคล้องระหว่างพฤติกรรมการมีส่วนร่วมในห้องเรียนและ ผลสัมฤทธิ์ทางด้านภาษาของผู้เรียน 
ผู้ให้ความร่วมมือในงานวิจัยนี้เป็นนักเรียนมัธยมศึกษาชั้นปีที่ 4/4 จำนวน 40 คน จากอิสลามวิทยาลัยแห่งประเทศไทย กรุงเทพมหานคร 
และได้รับคัดเลือก ให้เป็นกลุ่มผู้ทดลอง จำนวน 4 คน 
กลุ่มแรกเป็นนักเรียนที่มีส่วนร่วมต่อ กิจกรรมในห้องมากแต่คะแนนจากการสอบต่ำ จำนวน 2 คน กลุ่มที่สองเป็นนักเรียนที่ มีคะแนนจากการสอบสูง แต่มีส่วนร่วมต่อกิจกรรมในห้องน้อย จำนวน 2 คน 
เครื่อง มือที่ใช้ ในการหาปัจจัยที่มีผลกระทบต่อความไม่สอดคล้องระหว่างการมีส่วนร่วมในห้องและ ผลการเรียนของผู้เรียน คือการสัมภาษณ์แบบกึ่งรูปแบบ 
ในการศึกษาพบว่า ปัจจัยที่มีผลกระทบต่อความไม่สอดคล้องดังกล่าวคือ ความแตกต่างของระบบการเรียนภาษาที่สองของผู้เรียนทั้งสองกลุ่ม 
กลุ่มแรกที่มี การส่วนร่วมในห้องมากแต่คะแนนจากการสอบต่ำ มีประสบการณ์และความมั่นใจในการใช้ ภาษาในชีวิตริง แต่ขาดกลวิธีในการเรียนภาษาและการเตรียมตัวสอบ 
ในทางตรงกันข้าม กลุ่มที่สองที่มีคะแนนจากการสอบสูงแต่การมีส่วนร่วมในห้องเรียนน้อย มีกลวิธี ในการเรียนภาษาและการเตรียมตัวสอบ แต่ขาดประสบการณ์และความมั่นใจในการใช้ภาษา เพื่อการสื่อสารในชีวิตจริง จากผลการทดลองผู้วิจัยได้แนะนำการประยุกต์ใช้สำหรับการสอนและการวัดผล ไว้ในตอนท้ายด้วย สำหรับการสอนนั้น 
ผู้สอนควรแนะนำกลวิธีในการเรียนภาษาที่ดี ให้แก่ผู้เรียนเพื่อช่วยในการเรียนรู้อย่างมีประสิทธิภาพและประสบผลสำเร็จ 
ในด้านการวัดผล เนื่องจากการสอนภาษา ประกอบด้วยทักษะหลักๆ 4 ทักษะ ดังนั้น สัดส่วนของการวัดผลควรเน้นให้เท่ากันหรือใกล้เคียงกัน 
ผู้วิจัยยังได้แนะการ วัดผลแบบต่อเนื่องเพื่อเป็นตัวเลือกในการจัดสัดส่วนและวิธีการวัดผลด้วย

การวิจัยครั้งนี้มีวัตถุประสงค์เพื่อศึกษาหาความสัมพันธ์ระหว่างปัจจัยด้านประชากร เศรษฐกิจและสังคม 
กับพฤติกรรมการสื่อสารและพฤติกรรมการดูแลตนเองของชายที่ใช้บริการและหญิงอาชีพพิเศษที่รับบริการตรวจกามโรคและโรคเอดส์ในกรุงเทพ จำนวน 360 คน 
เครื่องมือที่ใช้ในการเก็บรวบรวมข้อมูล คือแบบสอบถาม 
ส่วนการวิเคราะห์ข้อมูลใช้ค่าร้อยละ ค่าสถิติแบบt-test ค่าสัมประสิทธิ์สหสัมพันธ์แบบเพียร์สัน ค่าสถิติวิเคราะห์ถดถอยพหุคูณซึ่งประมวลผลโดยใช้โปรแกรมสำเร็จรูป SPSS/PC('+) 
ผลการวิจัยพบว่า 
1. การเปิดรับข่าวสารโรคเอดส์ โทรทัศน์เป็นสื่อที่มีผู้เปิดรับมากที่สุด 
รองลงมาคือสื่อบุคคลและสื่อเฉพาะกิจตามลำดับ สำหรับโอกาสการเปิดรับข่าวสารโรคเอดส์ สื่อบุคคลมากที่สุด รองลงมาคือหนังสือพิมพ์ และโทรทัศน์ตามลำดับ 
ส่วนสื่อที่ให้ความรู้ความเข้าใจเกี่ยวกับโรคเอดส์ หนังสือพิมพ์มากที่สุด รองลงมาคือสื่อบุคคลและโทรทัศน์ตามลำดับ สำหรับความพอใจในการแสวงหาข่าวสารโรคเอดส์ หนังสือพิมพ์มากที่สุด 
รองลงมาคือโทรทัศน์และสื่อเฉพาะกิจตามลำดับ 
2. อายุ ระดับการศึกษา รายได้ ระยะเวลาที่มีเพศสัมพันธ์ประสบการณ์การป่วยเป็นกามโรค 
มีความสัมพันธ์กับการเปิดรับข่าวสารโรคเอดส์จากหนังสือพิมพ์ 
ระดับการศึกษา รายได้ ระยะเวลาที่มีเพศสัมพันธ์ประสบการณ์การป่วยเป็นกามโรค มีความสัมพันธ์กับการเปิดรับข่าวสารโรคเอดส์จากนิตยสารและหนังสือวิชาการ 
ระยะเวลาที่มีเพศสัมพันธ์ ประสบการณ์การป่วยเป็นกามโรค มีความสัมพันธ์กับการเปิดรับข่าวสารโรคเอดส์จากวิทยุระดับการศึกษา รายได้ ระยะเวลาที่มีเพศสัมพันธ์ มีความสัมพันธ์กับการเปิดรับข่าวสารโรคเอดส์จากโทรทัศน์ และสื่อเฉพาะกิจ 
ระดับการศึกษา รายได้ประสบการณ์การป่วยเป็นกามโรค มีความสัมพันธ์กับการเปิดรับข่าวสารโรคเอดส์จากสื่อบุคคล 
3. อายุ ระดับการศึกษา รายได้ ระยะเวลาที่มีเพศสัมพันธ์ประสบการณ์การป่วยเป็นกามโรคมีความสัมพันธ์กับพฤติกรรมการดูแลตนเองเพื่อป้องกันโรคเอดส์ 
4. พฤติกรรมการเปิดรับข่าวสารโรคเอดส์จากหนังสือพิมพ์ หนังสือวิชาการ และสื่อบุคคล มีความสัมพันธ์กับพฤติกรรมการดูแลตนเองเพื่อป้องกันโรคเอดส์ 
5. ชายที่ใช้บริการมีพฤติกรรมการเปิดรับข่าวสารโรคเอดส์ และพฤติกรรมการดูแลตนเองเพื่อป้องกันโรคเอดส์สูงกว่าหญิงอาชีพพิเศษ 
6. ระดับการศึกษาเป็นตัวแปรสำคัญที่สุดที่อธิบายพฤติกรรมการเปิดรับข่าวสารโรคเอดส์และ
พฤติกรรมการเปิดรับข่าวสารโรคเอดส์เป็นตัวแปรที่สำคัญที่สุดที่อธิบายความผันแปรหรือมีอิทธิพลต่อพฤติกรรมการดูแลตนเองเพื่อป้องกันโรคเอดส์
การถ่างขยายหลอดเลือดแดงคาโรติด
โรคหลอดเลือดหัวใจตีบคืออะไร
การถ่างขยายหลอดเลือดแดงคาโรติด (carotid angioplasty) เป็นวิธีการใช้บอลลูนถ่างขยายหลอดเลือดแดงคาโรติดที่ตีบหรืออุดตัน โดยหลอดเลือดแดงคาโรติดเป็นหลอดเลือดที่อยู่ที่คอด้านซ้ายและขวา ทำหน้าที่ส่งเลือดไปยังศีรษะ คอ และสมอง
ข้อบ่งชี้ของการถ่างขยายหลอดเลือดแดงคาโรติด
ขั้นตอนของการถ่างขยายหลอดเลือดแดงคาโรติด
ความเสี่ยงและภาวะแทรกซ้อนของการถ่างขยายหลอดเลือดแดงคาโรติด
ทางเลือกอื่นของการรักษา
ขั้นตอนของการถ่างขยายหลอดเลือดแดงคาโรติด
แพทย์จะฉีดยาชาเฉพาะที่เพื่อให้ผู้ป่วยรู้สึกชาบริเวณที่จะใส่สายสวน ซึ่งอาจเป็นบริเวณขาหนีบหรือข้อมือ 
แล้วใส่สายสวนที่มีบอลลูนซึ่งยังแฟบติดอยู่ตรงปลายเข้าไปยังหลอดเลือดแดงคาโรติดบริเวณที่ตีบหรืออุดตัน
เมื่อสายสวนเข้าไปถึงจุดหมาย แพทย์จะทำให้บอลลูนพองตัวเพื่อให้หลอดเลือดขยายออก
โดยทั่วไปการถ่างขยายหลอดเลือดแดงคาโรติดใช้เวลาประมาณ 1-2 ชั่วโมง
ข้อบ่งชี้ของการถ่างขยายหลอดเลือดแดงคาโรติด
วิธีการถ่างขยายหลอดเลือดแดงคาโรติดใช้สำหรับรักษาโรคหลอดเลือดสมองและป้องกันโรคหลอดเลือดสมอง ในกรณีดังต่อไปนี้
หลอดเลือดแดงคาโรติดมีการอุดตันอย่างชัดเจน
ผู้ป่วยมีโรคหลอดเลือดสมอง (stroke) หรือภาวะสมองขาดเลือดชั่วคราว (transient ischemic attack; TIA)
ผู้ป่วยมีการอุดตันของหลอดเลือดแดงที่เกิดซ้ำในหลอดเลือดเดิม
ไม่สามารถรักษาด้วยวิธีการผ่าตัดได้
วิธีการรักษาหรือการผ่าตัดอื่นไม่สามารถเข้าถึงบริเวณที่อุดตันได้
ความเสี่ยงและภาวะแทรกซ้อนของการถ่างขยายหลอดเลือดแดงคาโรติด
การผ่าตัดทุกชนิดย่อมมีความเสี่ยง ความเสี่ยงและภาวะแทรกซ้อนของการถ่างขยายหลอดเลือดแดงคาโรติดมีดังนี้
ภาวะแทรกซ้อนจากยาชาเฉพาะที่
มีเลือดออกบริเวณที่ใส่สายสวน
โรคหลอดเลือดสมอง / การกลับมาเป็นซ้ำของโรคหลอดเลือดสมอง
อาการแพ้สารที่ใช้ในขั้นตอนการถ่างขยายหลอดเลือดหรือการวินิจฉัย
การติดเชื้อ
โรคหลอดเลือดสมองบ่อยครั้งมีความเกี่ยวข้องกับพฤติกรรมการใช้ชีวิตของผู้ป่วยหรือโรคอื่นที่ผู้ป่วยเป็น เช่น ความดันโลหิตสูง เบาหวาน	
การถ่างขยายหลอดเลือดแดงคาโรติดเป็นการแก้ไขการอุดตันของหลอดเลือด แต่ไม่สามารถแก้ไขที่ต้นเหตุที่ทำให้หลอดเลือดอุดตัน
ดังนั้นถ้าผู้ป่วยยังไม่ปรับเปลี่ยนพฤติกรรมหรือทำการรักษาโรคที่เป็นอยู่ ก็อาจเกิดหลอดเลือดอุดตันอีกได้
ทั้งนี้ สามารถลดภาวะความเสี่ยงและภาวะแทรกซ้อนต่างๆ ของการถ่างขยายหลอดเลือดแดงคาโรติดได้โดยการปฏิบัติตามคำแนะนำของแพทย์ทั้งก่อนและหลังการรักษา
ทางเลือกอื่นของการรักษา
ในกรณีที่ไม่สามารถรักษาหลอดเลือดอุดตันด้วยการถ่างขยายหลอดเลือดแดงคาโรติด หรือทำการรักษาแล้วแต่ผลการรักษาไม่ดีเท่าที่ควร
อาจต้องใช้การรักษาด้วยวิธีการผ่าตัดเปิดหลอดเลือดแดงใหญ่ที่คอเพื่อนำตะกรันที่อุดตันในหลอดเลือดออก (carotid endarterectomy; CEA)
คุณสมบัติผู้สมัคร
ไม่ใช่ผู้ป่วยทุกคนที่มีสิทธิ์ได้รับขั้นตอนนี้
แพทย์จะตรวจสอบขอบเขตของการอุดตันรวมถึงประวัติทางการแพทย์ของผู้ป่วยเพื่อพิจารณาว่าการผ่าตัดนี้เหมาะสมสำหรับผู้ป่วยหรือไม่

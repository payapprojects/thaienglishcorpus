การกระจายตัวเชิงพื้นที่ของรอบปีการเกิดซ้ำของความแห้งแล้งสำหรับลุ่มน้ำมูลโดยวิธีจับคู่เชื่อมโยงการแจกแจงปกติสองตัวแปร
ความแห้งแล้งนับเป็นภัยธรรมชาติที่สำคัญ ส่งผลกระทบต่อสิ่งแวดล้อม เศรษฐกิจและสังคม 
ในการประเมินความแห้งแล้งนั้นมีตัวแปรที่สำคัญประกอบด้วยความรุนแรงและระยะเวลาความแห้งแล้ง ซึ่งโดยทั่วไปมักไม่พิจารณาร่วมกัน 
การศึกษาครั้งนี้ได้ประเมินลักษณะความแห้งแล้งแบบ 2 ตัวแปร ในพื้นที่ลุ่มน้ำมูล เพื่อหาค่าความรุนแรงและระยะเวลาความแห้งแล้ง และวิเคราะห์ความน่าจะเป็นและรอบปีการเกิดซ้ำแบบ 2 ตัวแปร ระหว่างความรุนแรงและระยะเวลาความแห้งแล้งจากฟังก์ชันของ Clayton Copula 
ผลการวิเคราะห์รอบปีการเกิดซ้ำแบบ 1 ตัวแปร และ 2 ตัวแปร พบว่าการแจกแจงแบบ 2 ตัวแปรจะให้ค่ารอบปีการเกิดซ้ำที่ต่ำกว่าการแจกแจงแบบ 1 ตัวแปร 
และการกระจายตัวเชิงพื้นที่ของรอบปีการเกิดซ้ำของความแห้งแล้งแบบรุนแรงในพื้นที่ลุ่มน้ำมูลมีค่าอยู่ระหว่าง 1.8–2.9 ปี 
ซึ่งแสดงให้เห็นว่ามีโอกาสสูงที่จะเกิดความแห้งแล้งแบบรุนแรงในพื้นที่ลุ่มน้ำมูลที่มีความถี่ค่อนข้างมาก โดยมีการกระจายตัวเชิงพื้นที่ค่อนข้างสม่ำเสมอ
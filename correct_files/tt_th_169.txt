การฟื้นฟูสภาพหลังผ่าตัดใส่ข้อเข่าเทียมเป็นสิ่งสำคัญที่จะช่วยให้การทำงานของ ข้อเข่าเป็นปกติและป้องกันข้อติดแข็ง 
การออกกำลังในระยะฟื้นฟูสภาพนี้ทำให้ผู้ป่วย ต้องเผชิญกับความปวดมากขึ้น 
พยาบาลเป็นผู้ที่มีบทบาทสำคัญในการช่วยให้บรรเทาความปวด ขณะออกกำลัง เช่นการใช้การนวดเพื่อช่วยลดปวด 
การวิจัยครั้งนี้ เพื่อศึกษาผลของการนวดต่อระดับความปวดในผู้ป่วยหลังผ่าตัดใส่ ข้อเข่าเทียมในระยะฟื้นฟูสภาพ 
กลุ่มตัวอย่างเป็นผู้ป่วยที่ได้รับการผ่าตัดใส่ข้อเข่า เทียมหนึ่งข้างในโรงพยาบาลศิริราช จำนวน 30 ราย 
รูปแบบการทดลองเป็นการทดลองแบบสลับ 
กลุ่มตัวอย่างเป็นทั้งกลุ่มทดลองและกลุ่มควบคุม 
โดยการสุ่มลำดับของการได้รับการนวด ในวันที่ 5 หรือวันที่ 6 หลังผ่าตัด 
กลุ่มทดลองจะได้รับการนวดก่อนการออกกำลัง 
ประเมินความปวดของกลุ่มควบคุมและกลุ่มทดลองก่อน และหลังการออกกำลัง 
เปรียบเทียบคะแนนความปวดของกลุ่มควบคุมและกลุ่มทดลองโดยใช้การวิเคราะห์ความแปรปรวน (ANOVA) สำหรับ การทดลองแบบสลับ 
ผลการศึกษาพบว่า กลุ่มทดลองที่ได้รับการนวดก่อนการออกกำลัง มีระดับความปวด น้อยกว่ากลุ่มควบคุมที่ไม่ได้รับการนวดอย่างมีนัยสำคัญทางสถิติ (P<.001) 
และนอกจากนี้ ยังพบว่ากลุ่มตัวอย่างที่ได้รับการนวดมีความพึงพอใจต่อการนวดในระดับสูง (76%), รู้สึก สบาย (93%), และรู้สึกผ่อนคลาย (90%) ที่ได้รับการนวด 
จากผลการศึกษานี้จึงมีข้อเสนอแนะว่าควรนำการนวดไปใช้ในการปฏิบัติการพยาบาล เพื่อลดความปวดในผู้ป่วยหลังผ่าตัดใส่ข้อเข่าเทียมในระยะฟื้นฟูสภาพ 
เพราะการนวดเป็น การปฏิบัติที่สามารถทำได้สะดวก ไม่ต้องใช้เครื่องมือที่ซับซ้อน และพยาบาลอาจแนะนำ การนวดนี้แก่ผู้ป่วยเพื่อเป็นหนทางที่ผู้ป่วยเหล่านี้หรือผู้ดูแลผู้ป่วยสามารถทำ ได้เองเพื่อลดปวดในระยะฟื้นฟูสภาพ
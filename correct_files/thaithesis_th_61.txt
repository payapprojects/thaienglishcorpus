การวิจัยนี้มีวัตถุประสงค์เพื่อศึกษาการแผ่ขยายของการควบคุมตนเอง และการเสริมแรงทางบวกต่อความถูกต้องของการทำแบบฝึกหัดในวิชาภาษาอังกฤษ ที่มีต่อความถูกต้องของการทำแบบฝึกหัดในวิชาภาษาไทยของนักเรียนชั้นมัธยมศึกษาปีที่ 2 
ผลการวิจัยพบว่า 
1. นักเรียนกลุ่มที่ได้รับการฝึกการควบคุมตนเองในวิชาภาษาอังกฤษ มีคะแนนความถูกต้องของการทำแบบฝึกหัดในวิชาภาษาไทย สูงกว่านักเรียนกลุ่มที่ได้รับการเสริมแรงทางบวกในวิชาภาษาอังกฤษในระยะทดลองอย่างมีนัยสำคัญทางสถิติที่ระดับ .05 
2. นักเรียนกลุ่มที่ได้รับการฝึกการควบคุมตนเองในวิชาภาษาอังกฤษ มีคะแนนความถูกต้องของการทำแบบฝึกหัดในวิชาภาษาไทย สูงกว่านักเรียนกลุ่มที่ได้รับการเสริมแรงทางบวกในวิชาภาษาอังกฤษในระยะติดตามผลอย่างมีนัยสำคัญทางสถิติที่ระดับ .05 
3. นักเรียนกลุ่มที่ได้รับการฝึกการควบคุมตนเองและนักเรียนกลุ่มที่ได้รับการเสริมแรงทางบวกมีคะแนนความถูกต้องของการทำแบบฝึกหัดในวิชาภาษาอังกฤษในระยะทดลองไม่แตกต่างกันอย่างมีนัยสำคัญทางสถิติที่ระดับ .05 
4. นักเรียนกลุ่มที่ได้รับการฝึกการควบคุมตนเองมีคะแนนความถูกต้องของการทำแบบฝึกหัดในวิชาภาษาอังกฤษสูงกว่านักเรียนกลุ่มที่ได้รับการเสริมแรงทางบวกในระยะติดตามผลอย่างมีนัยสำคัญทางสถิติที่ระดับ .05
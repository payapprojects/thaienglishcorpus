การวิจัยครั้งนี้มีวัตถุประสงค์เพื่อศึกษาองค์ประกอบของคุณลักษณะที่พึงประสงค์ของการเป็นผู้ประกอบอาชีพอิสระด้านการซ่อมบริการรถยนต์ในเขตชายแดนลุ่มน้ำโขงไทย-ลาว และเพื่อพัฒนาคู่มือสำหรับพัฒนาผู้ประกอบอาชีพอิสระด้านการซ่อมบริการรถยนต์ในเขตชายแดนลุ่มน้ำโขงไทย-ลาว 
กลุ่มตัวอย่างคือ ผู้ประกอบอาชีพอิสระด้านการซ่อมบริการรถยนต์ในเขตชายแดนลุ่มน้ำโขงไทย-ลาว จำนวน 300 คน 
เก็บข้อมูลด้วยแบบสอบถามแบบมาตรส่วนประมาณค่า 5 ระดับ การสัมภาษณ์เชิงลึกผู้เชี่ยวชาญจำนวน 5 คน การสนทนากลุ่มกับผู้เชี่ยวชาญจำนวน 17 คน 
วิเคราะห์ข้อมูลด้วยเทคนิคการวิเคราะห์องค์ประกอบเชิงยืนยันอันดับที่สอง ด้วยโปรแกรม LISREL และการวิเคราะห์เนื้อหา 
ผลการวิจัยพบว่า 1) แบบจำลององค์ประกอบของคุณลักษณะที่พึงประสงค์ของการเป็นผู้ประกอบอาชีพอิสระด้านการซ่อมบริการรถยนต์ในเขตชายแดนลุ่มน้ำโขงไทย-ลาวมี 5 องค์ประกอบหลัก ประกอบด้วย การพัฒนาตนเองการบริหารจัดการทางธุรกิจ สมรรถนะเทคนิควิธีการ ความเข้าใจวัฒนธรรม และการติดต่อสื่อสาร 2) คู่มือสำหรับพัฒนาผู้ประกอบอาชีพอิสระด้านการซ่อมบริการรถยนต์ในเขตชายแดนลุ่มน้ำโขงไทย-ลาว มีประสิทธิภาพตามการประเมินของผู้เชี่ยวชาญ
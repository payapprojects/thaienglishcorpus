ปัญหาอาการปวดหัวนับเป็นหนึ่งในอาการที่ทุกคนพบเจอ
ไม่ว่าจะปวดจากความเครียด พักผ่อนไม่เพียงพอ หรือปวดจากโรคไมเกรน โดยส่วนใหญ่แล้วอาการปวดหัวจะกลายเป็นเรื่องปกติที่ดูเหมือนจะไม่เป็นอันตราย
แต่อาการปวดเหล่านี้ก็สามารถรบกวนการใช้ชีวิตได้เช่นกัน
แต่อย่านิ่งนอนใจไปว่าอาการปวดที่เราเป็นอยู่นั้นเป็นเรื่องปกติที่นอนพักกินยาแล้วก็หาย เพราะอาการปวดบางอย่างอาจเป็นอาการของเหล่านี้... ความดันโลหิตสูง เนื้องอกในสมอง หลอดเลือดในสมองตีบตัน ฯลฯ ซึ่งอาจทำให้เป็นสาเหตุของการเสียชีวิตได้
สัญญาณอันตรายปวดแบบนี้ต้องรีบหาหมอ!!
ปวดศีรษะรุนแรง เฉียบพลัน ซึ่งมักใช้เวลาเป็นเสี้ยววินาที
ปวดหัวจนคอแข็ง มีไข้ หนาวสั่น
ปวดหัวมากโดยเฉพาะช่วงเช้า
มีอาการคลื่นไส้ อาเจียน ร่วมด้วย
รู้สึกปวดหัวมากขึ้นเมื่อไอ หรือจาม
เมื่อเปลี่ยนท่าทาง เช่น นั่ง ยืน นอน จะรู้สึกปวดมากขึ้น
ปวดหัวข้างเดียวตลอดเวลา หรือมักปวดในบริเวณด้านหลังของศีรษะ
มีอาการเกร็งหรือชักกระตุกร่วมด้วย
แขนขาอ่อนแรง หรือการรับรู้ประสาทสัมผัสผิดปกติ การมองเห็น หรือการได้ยินผิดปกติ
ปากเบี้ยวพูดไม่ชัด
เดินเซ มองไม่ชัด เห็นภาพซ้อน
ปวดหัวจนไม่รู้สึกตัว หมดสติ
ถึงแม้ว่าอาการปวดหัวอาจไม่ใช่เรื่องอันตราย แต่การรักษาอย่างถูกต้องเป็นสิ่งสำคัญ
หมั่นสังเกตความผิดปกติที่เกิดขึ้นกับร่างกาย เพราะนั่นอาจเป็นสัญญาณเตือนของโรคร้ายแรง
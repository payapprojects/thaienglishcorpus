ผ้าจีวรเคลือบด้วยนาโนคาร์บอนและไทเทเนียมไดออกไซด์ย้อมด้วยผงสีย้อมธรรมชาติ
งานวิจัยนี้พัฒนาผ้าจีวรเคลือบด้วยนาโนคาร์บอนและไทเทเนียมไดออกไซด์ย้อมด้วยผงสีย้อมธรรมชาติ 
โดยศึกษาสมบัติทางกายภาพของผ้าฝ้าย ผ้าไหม และผ้ามัสลินที่เคลือบด้วยนาโนคาร์บอนและไทเทเนยี มไดออกไซด์
และศึกษาสมบัติการต้านเชื้อรา เชื้อแบคทีเรีย และการต้านรังสียูวี 
พบว่า ผ้าฝ้าย ผ้าไหมและผ้ามัสลินเคลือบด้วยนาโนคาร์บอนและไททาเนียมไดออกไซด์ สามารถยับยั้งเชื้อแบคทีเรียได้ทั้งชนิดแกรมบวก และแกรมลบ 
ความคงทนของสีต่อแสงของผ้าฝ้าย ผ้าไหม และผ้ามัสลินที่ไม่เคลือบและเคลือบด้วยนาโนคาร์บอนและไทเทเนียมไดออกไซด์ย้อมสีจากเปลือกหอมและเปลือกมะพูดเติมสารช่วยติดสีอัตราส่วนต่างๆ 
พบว่า มีค่าเฉลี่ยอยู่ในระดับ 3–4 (ปานกลาง-ดี) และความคงทนของสีต่อการซักล้างเฉลี่ยอยู่ในระดับ 4–5 (ดี–ดีมาก) 
ความสามารถในการป้องกันรังสี UVA และ UVB ของผ้าฝ้าย ผ้าไหมและผ้ามัสลินที่เคลือบด้วยนาโนคาร์บอนและไททาเนียมไดออกไซด์อัตราส่วน 0.01 : 0.49 มีค่า UPF ในการป้องกันรังสียูวีมากกว่า 50 คือ มีความสามารถในการป้องกันรังสีอัลตราไวโอเลตได้สูงสุด (มากกว่า 98 เปอร์เซ็นต์) และมีเปอร์เซ็นต์การส่องผ่านของรังสีอัลตราไวโอเลตบี ≤2.5
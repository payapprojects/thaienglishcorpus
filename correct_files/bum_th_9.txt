เป็นภาวะแทรกซ้อนของเต้านมอักเสบ มักเกิดในสัปดาห์ที่ 2-3 หลังคลอด ในคุณแม่ที่ให้นมลูกเกิดจากท่อน้ำนมอุดตัน หรือนมคัดตึงแล้วไม่ได้รับการระบาย จนน้ำนมคั่งค้างอยู่ในเต้านมเป็นเวลานาน
เมื่อเชื้อแบคทีเรียเข้าสู่เต้านมทางหัวนมและลานหัวนมที่แตกจึงเกิดการอักเสบติดเชื้อ
หากไม่ได้รับการดูแลที่เหมาะสมจะกลายเป็นฝีหนองตามมา
อาการ
เต้านมบวมแดง ร้อน และเจ็บปวดมาก
คลำได้ก้อน กดเจ็บมากบริเวณก้อน
มีไข้หนาวสั่น ปวดเมื่อยตามตัว อาจมีคลื่นไส้อาเจียนได้
ต่อมน้ำเหลืองใต้รักแร้ข้างเดียวกับเต้านมข้างที่เป็นฝีจะโตและเจ็บร่วมด้วย
วิธีการแก้ไข พบแพทย์ทันทีที่เริ่มมีอาการของเต้านมอักเสบหรือฝีที่เต้านม
 ข้อแนะนาในการปฏิบัติตนหลังพบแพทย์
ประคบเต้านมด้วยความร้อนก่อนและระหว่างให้นมเพื่อลดอาการปวดและช่วยให้น้ำนมไหลดีขึ้น
ประคบเต้านมด้วยความเย็นหลังลูกดูดนมหรือหลังปั๊มน้านมออกหมดแล้ว เพื่อลดอาการปวดและลดบวมของเต้านม
ถ้าปวดมากกินยาแก้ปวดได้ เช่น พาราเซตามอล
ไม่ควรหยุดให้นมลูก
หากเจ็บมากจนไม่สามารถให้ลูกดูดนมข้างนั้นได้ ให้ปั๊มน้ำนมออกเพื่อช่วยระบายน้านมออกไปจากต่อมน้ำนม และให้ลูกดูดนมข้างที่ไม่อักเสบ
พักผ่อนให้เต็มที่ ดื่มน้ำมากๆ และรับประทานอาหารให้เพียงพอ

ผู้ซื้อคอมพิวเตอร์ในทุกวันนี้มีตัวเลือกระหว่าง Windows และ Mac ซึ่งต่างเป็นมาตรฐานแพลตฟอร์มซอฟต์แวร์สองประเภทที่ยอดเยี่ยม อย่างไรก็ตาม เส้นกั้นระหว่างฮาร์ดแวร์ทั้งสองประเภทก็เริ่มจางหายไป โดยคอมพิวเตอร์ทั้งสองประเภทมักจะใช้ CPU ของ Intel® เช่นเดียวกัน
ในวงการคอมพิวเตอร์ “พีซีกับ Mac” เป็นหัวข้อถกเถียงที่มีมาช้านาน โดยผู้สนับสนุนจากทั้งสองฝ่ายต่างมีความเห็นที่หนักแน่นมาก จนคุณควรหลีกเลี่ยงที่จะไม่พูดเรื่องนี้เป็นการดีกว่า เว้นแต่คุณพร้อมรับการถกเถียงอันรุนแรง 
แม้ว่าทั้ง Mac และพีซีต่างมีผู้ที่ชื่นชอบอย่างแรงกล้า แต่ความแตกต่างของคอมพิวเตอร์ทั้งสองประเภทก็ลดน้อยถอยลงไปอย่างมากตลอดหลายปีที่ผ่านมา 
การตัดสินใจของคุณมักจะเป็นผลจากความแตกต่างเพียงเล็กน้อย แต่คุณก็คงจะตัดสินใจไม่ผิดไม่ว่าจะเลือกสิ่งใด 
แทนที่จะเป็นเรื่องของฮาร์ดแวร์และซอฟต์แวร์ กลับกลายเป็นเรื่องของสไตล์และความชอบส่วนบุคคล
ระบบนิเวศ : คุณคิดว่ายิ่งน้อยยิ่งดี หรือยิ่งเยอะยิ่งดี
ในการซื้อ Mac สักเครื่อง คุณกำลังซื้อแนวคิดพอๆ กับการซื้อเทคโนโลยีคอมพิวเตอร์สักเครื่อง
ฮาร์ดแวร์และซอฟต์แวร์ได้รับการผลิตโดยบริษัทเดียวกัน โดยคอมพิวเตอร์ก็มีสุนทรียภาพในลักษณะเดียวกับโทรศัพท์และแท็บเล็ตของ Apple*
Mac มีคอมพิวเตอร์เพียง 6 สไตล์และตัวเลือกรูปแบบเพียงไม่กี่แบบ โดยเป็น “แนวทางตัวเลือกที่ดีที่สุด” ที่ทำให้ไม่จำเป็นต้องคัดสรรตัวเลือกที่มีมากเกินไป 
หากคุณไม่ชอบนั่งคำนึงถึง RAM พื้นที่ดิสก์ และส่วนประกอบฮาร์ดแวร์อื่นๆ Mac ก็ตัดสินใจเลือกให้คุณแล้วโดยส่วนใหญ่
แต่สำหรับพีซี มักจะมีผู้ผลิตฮาร์ดแวร์หลายสิบราย และพีซีส่วนใหญ่จะใช้ระบบปฏิบัติการ Windows 
ด้วยตัวเลือกสไตล์และรูปแบบนับร้อย และรูปแบบนับร้อย คุณจึงสามารถค้นหาสิ่งที่คุณต้องการได้อย่างแท้จริง แต่ก็อาจต้องใช้เวลาในการพิจารณาสักหน่อย
ยิ่งมากยิ่งดี หรือยิ่งน้อยยิ่งดี ล้วนแล้วแต่ขึ้นอยู่กับแต่ละบุคคล
ราคา : พิจารณามากกว่าราคาจำหน่าย
Mac มีชื่อเสียงมายาวนานกว่าในด้านราคาระดับพรีเมี่ยมเมื่อเทียบกับพีซี แม้ว่าผู้สนับสนุนจะให้เหตุผลว่าเป็นราคาสำหรับส่วนประกอบระดับไฮเอนด์ที่สูงกว่าที่มีประสิทธิภาพและความน่าเชื่อถือมากกว่า
อย่างไรก็ตาม การเปรียบเทียบราคาของพีซีกับ Mac แบบตรงๆ นั้นทำได้ยาก เนื่องจากพีซีและ Mac มักจะมีซอฟต์แวร์และส่วนประกอบที่ติดตั้งไว้ล่วงหน้าแตกต่างกัน เช่น การ์ดกราฟิก พอร์ต และความเร็วโปรเซสเซอร์ 
Mac รุ่นมาตรฐานมักจะมีหน่วยความจำและพื้นที่ฮาร์ดไดรฟ์น้อยกว่า ดังนั้นคุณจึงควรคำนึงถึงสเปคด้วย 
เนื่องจากพีซีมีราคาต่ำกว่า จึงมักเป็นตัวเลือกสำหรับผู้ที่ต้องการใช้งานคอมพิวเตอร์แบบพื้นฐานทั่วไป เช่น การพิมพ์เอกสารและท่องเว็บ ส่วนนักสร้างสรรค์มืออาชีพที่ทำงานออกแบบและตัดต่อวิดีโอมักจะยอมจ่ายแพงกว่าเพื่อให้ได้สิ่งที่ต้องการ 
อย่างไรก็ตาม ราคาเพื่อให้ได้ผลิตภัณฑ์ระดับพรีเมี่ยมของ Apple ก็ลดลงเหลือเพียงสองสามร้อยดอลลาร์ ดังนั้นราคาที่เป็นเรื่องที่ต้องพิจารณานั้นลดน้อยลงไป
การบำรุงรักษา : คุณเป็นนักแก้ปัญหาหรือไม่
เช่นเดียวกับตัวเลือกที่มีน้อย ระบบของ Mac ก็มักจะไม่สามารถปรับเปลี่ยนได้ โดยทั่วไปจะสามารถอัปเกรดได้เฉพาะฮาร์ดไดรฟ์และ RAM เท่านั้น 
เนื่องจากพีซีมีรุ่นต่างๆ มากมายจากผู้ผลิตหลายราย จึงมักจะสามารถสลับส่วนประกอบฮาร์ดแวร์แต่ละชิ้นได้ ตั้งแต่หน่วยประมวลผลกลาง (CPU) ไปจนถึงจอแสดงผล 
สิ่งนี้เป็นจะสิ่งสำคัญหรือไม่ล้วนขึ้นอยู่กับวิธีที่คุณใช้คอมพิวเตอร์ การวางแผนว่าจะใช้งานนานเท่าใด รวมถึงคุณมีทักษะเพียงพอที่จะทำการบำรุงรักษาด้วยตัวเองบ้างหรือไม่
เนื่องจาก Apple เป็นผู้ผลิตทั้งฮาร์ดแวร์และซอฟต์แวร์ จึงเป็นที่หลักที่คุณจะไปหาเมื่อมีปัญหา และปัญหาก็มักจะได้รับการแก้ไขอย่างรวดเร็ว 
สำหรับพีซีที่มีผู้ผลิตและจำหน่ายฮาร์ดแวร์และซอฟต์แวร์หลายราย การแก้ปัญหาก็มักจะยุ่งยากกว่า
ด้วยส่วนหนึ่งจากเหตุผลข้อนี้ ทำให้ Apple ได้รับการชื่นชมจากผู้ใช้ Mac ในเรื่องบริการลูกค้าอยู่เสมอ
ซอฟต์แวร์: ตัวเลือกของคุณอาจอยู่ในคลาวด์
ในอดีตนั้น การเลือก Mac หรือพีซีนั้นเพียงขึ้นอยู่กับประเภทของซอฟต์แวร์ที่คุณต้องใช้
เครื่องมือการทำงานในธุรกิจส่วนใหญ่มักจะใช้ระบบปฏิบัติการ Windows ส่วนการตัดต่อ แก้ไขภาพถ่าย และแอพสำหรับสร้างสรรค์งานอื่นๆ มักจะใช้ Mac
แม้ว่าพีซีจะเป็นที่ใช้งานอย่างกันอย่างแพร่หลายในสำนักงาน แต่โปรแกรมซอฟต์แวร์ระดับมืออาชีพหลายโปรแกรม เช่น Microsoft Office* และ Adobe Creative Suite* ต่างมีรุ่นสำหรับระบบปฏิบัติการทั้งสองระบบ นอกจากนี้ ซอฟต์แวร์ก็เป็นปัญหาที่เล็กลงเนื่องจากผู้ใช้หลายคนไม่จำเป็นต้องโหลดซอฟต์แวร์ลงคอมพิวเตอร์แล้ว เพียงแต่สมัครสมาชิกซอฟต์แวร์เพื่อเข้าถึงผ่านทางระบบคลาวด์ 
ตัวอย่างเช่น หากคุณสตรีมวิดีโอบน YouTube เบราว์เซอร์ของคุณก็ไม่สนใจว่าคอมพิวเตอร์เป็นคอมพิวเตอร์ประเภทใด หรือคุณใช้ระบบปฏิบัติการประเภทใด
การเล่นเกม : ไม่มีข้อโต้เถียงในเรื่องนี้
นักเล่นเกมมักใช้พีซีอยู่เสมอ ซึ่งก็จะยังคงเป็นเช่นนี้ต่อไปอีกนาน
ขณะนี้ พีซีสามารถสตรีมเกมจาก Xbox One และ PlayStation 4 อีกทั้งจำนวนเกมที่มีในพีซีนั้นมีมากกว่า Mac มากมายหลายเท่า
ดังนั้นหากคนในบ้านของคุณเล่นเกมอย่างจริงจัง ก็ต้องเลือกพีซีอย่างแน่นอน
การสัมผัส : พีซีเริ่มเน้นการพูดและระบบสัมผัส
ไม่ว่าผู้ใช้ Mac จะว่าอย่างไร ผู้สนับสนุนพีซีก็สามารถกล่าวได้อย่างเต็มปากว่าพวกเขาสามารถใช้งานคอมพิวเตอร์ด้วยการสัมผัสอย่างใกล้ชิดมากยิ่งขึ้น
ระบบปฏิบัติการ Windows เวอร์ชันล่าสุดรองรับระบบสัมผัสและการพูดโดยสมบูรณ์ เช่น คุณสมบัติใหม่อย่าง Cortana* ใน Windows 10 ที่ช่วยให้สามารถใช้คำสั่งเสียงเพื่อกำหนดนัดหมายได้
Apple ได้มีการใช้ซอฟต์แวร์การจดจำเสียงอย่าง Siri ในอุปกรณ์เดสก์ท็อปบ้างแล้ว แต่ยังคงลังเลที่จะใช้คุณสมบัติสัมผัสในระบบปฏิบัติการ OS* X ของตน
ดังนั้น หากคุณชอบพูดคุยกับคอมพิวเตอร์ หรือลากนิ้วไปบนหน้าจอกับคีย์บอร์ดและเมาส์ พีซีก็จะมีข้อได้เปรียบอย่างชัดเจนในเรื่องนี้
การรักษาความปลอดภัย : Mac ยังคงมีข้อดีในเรื่องนี้
ในอดีตนั้น พีซีเคยขึ้นชื่อว่ามีอาการค้างบ่อย แต่ระบบปฏิบัติการ Windows ได้มีความเสถียรเป็นอย่างมากในปัจจุบัน 
แม้ว่าฮาร์ดแวร์และซอฟต์แวร์ของ Mac จะมีชื่อเสียงในเรื่องความเสถียร แต่ความแตกต่างในเรื่องนี้ก็ได้ลดน้อยลงไป
โอกาสในการติดไวรัสหรือมัลแวร์ในพีซียังคงสูงกว่า Mac แต่ทั้งนี้ก็เป็นเรื่องของจำนวนมากกว่าเทคโนโลยี จากข้อมูลโดย IDC
คอมพิวเตอร์จำนวน 7.5% นั้นเป็น Mac แฮกเกอร์จึงใช้เวลาและความพยายามในการโจมตีพีซีมากกว่า
อย่างไรก็ตาม ก็เริ่มมีการโจมตี Mac เกิดขึ้นบ้างแล้ว เช่น แรนซัมแวร์ Keyranger ที่โจมตีระบบปฏิบัติการ OS* X ในปีที่แล้ว โดยได้เข้ารหัสไฟล์ไว้ทั้งหมดในฮาร์ดไดรฟ์จนกว่าผู้ใช้จะจ่ายค่าไถ่ 
โปรแกรมป้องกันไวรัสและการป้องกันอื่นๆ จะช่วยให้ระบบทั้งสองประเภทปลอดภัย แต่พีซีก็ยังคงมีความเสี่ยงมากกว่า
ตัวเลือกที่ใช่
พีซีและ Mac นั้นมีข้อแตกต่างบางประการอย่างชัดเจน แต่ความแตกต่างนั้นจะสำคัญหรือไม่ก็ขึ้นอยู่กับการตัดสินใจของแต่ละบุคคล 
เนื่องจากปัจจัยด้านราคาและความสะดวกในการหาซื้อ พีซีจึงดูมีภาษีเหนือกว่า ในขณะที่ Mac ยังคงเป็นตัวเลือกของผู้ใช้ระดับสูงหรือผู้ใช้คอมพิวเตอร์ที่ไม่ชอบ Windows
ไม่ว่าจะเลือกอย่างไร คุณคงตัดสินใจไม่ผิด 
 ปัจจุบันนับว่าเป็นยุคทองของคอมพิวเตอร์อย่างแท้จริง
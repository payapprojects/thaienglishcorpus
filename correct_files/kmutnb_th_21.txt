การประเมินกำลังในสนามของชั้นพื้นทางรีไซเคิลโดยการทดสอบทะลุทะลวงด้วยกรวยแบบพลวัต
ในการฟื้นฟูผิวทางมีความจำเป็นที่จะต้องประเมินกำลังในสนามของชั้นพื้นทางเพื่อการควบคุมคุณภาพวิธีทางอ้อมในการดำเนินการคือการทดสอบความหนาแน่นในสนาม
ด้วยวิธีกรวยทรายและการทดสอบกำลังอัดของตัวอย่างที่บดอัดในสนาม 
อย่างไรก็ตามกำลังในสนามและในห้องปฏิบัติการแตกต่างกันเนื่องจากผลของขนาดคละและพลังงานการบดอัด 
การทดสอบทะลุทะลวงด้วยกรวยแบบพลวัต (Dynamic Cone Penetration: DCP) เป็นการทดสอบทะลุทะลวงในสนามซึ่งใช้อย่างแพร่หลายในประเมินกำ ลังต้านทานของชั้นพื้นทางและชั้นรองพื้น
ทางงานวิจัยนี้ใช้การทดสอบ DCP ในการประเมินกำลังในสนามของชั้นพื้นทางรีไซเคิลจากการหมุนเวียนวัสดุชั้นทางเดิมมาใช้งานใหม่ 
การทดสอบ DCP และกำลังอัดแกนเดียว (qu) ทำในแบบจำลองชั้นพื้นทางที่ทำจากวัสดุที่ปริมาณผิวทางที่นำกลับมาใช้ใหม่ (Reclaimed Asphalt Pavement: RAP) ซีเมนต์และความชื้นต่างๆ 
ดัชนีการทะลุทะลวงดัดแปลง (Modified Penetration Index, PI*) ได้ถูกนำเสนอขึ้นใหม่เพื่อใช้กับการทดสอบ DCP ของวัสดุผสมบดอัดระหว่างดิน RAP และซีเมนต์ 
สมการความสัมพันธ์ระหว่าง PI* และ qu ถูกนำเสนอและอภิปราย 
การทดสอบในสนามในงานวิจัยนี้ทำเพื่อประเมินชั้นพื้นทางจากการหมุนเวียนวัสดุชั้นทางเดิมมาใช้งานใหม่ด้วยการทดสอบ DCP 
สำหรับโครงการซ่อมแซมทางหลวงหมายเลข 24 ในเขตจังหวัดนครราชสีมา 
การประเมินกำลังในสนามโดยการทดสอบ DCP ถูกเสนอเปรียบเทียบกับกำลังจากการบดอัดตัวอย่างในสนามและกำลังตามมาตรฐานสำหรับชั้นพื้นทางดินซีเมนต์
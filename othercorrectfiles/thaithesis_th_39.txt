การวิจัยนี้มีวัตถุประสงค์เพื่อวิเคราะห์ปัจจัยด้านเศรษฐกิจและสังคมที่เกี่ยวข้องสัมพันธ์กับการบริโภคเชิงสัญญะที่เป็นปรากฏการณ์ของระบบเศรษฐกิจสมัยใหม่จากสื่อในธุรกิจอสังหาริมทรัพย์ของไทย 
โดยทำการเก็บรวบรวมตัวอย่างงานโฆษณาที่อยู่อาศัยจากหนังสือพิมพ์3ฉบับคือประชาชาติธุรกิจฐานเศรษฐกิจไทยรัฐ ในช่วงเดือนตุลาคม-พฤศจิกายน พ.ศ.2538
จากนั้นนำมาสร้างเกณฑ์การวิเคราะห์เพื่อนำไปสู่การวิเคราะห์ในเชิงคุณภาพโดยใช้ทฤษฎีตรรกวิทยาการบริโภคของโบดริยารด์เป็นกรอบในการวิเคราะห์
ผลการศึกษาวิจัยพบว่างานโฆษณาที่อยู่อาศัยในปัจจุบันให้ความสำคัญกับการกล่าวถึงคุณค่าเพิ่มของที่อยู่อาศัยที่เป็นคุณค่าการแลกเปลี่ยนเชิงสัญลักษณ์และคุณค่าเชิงสัญญะมากกว่าคุณค่าการแลกปลี่ยนโดยการสร้างความหมายแฝงที่เป็นความหมายทางสังคมให้กับบ้าน
เพื่อสร้างให้บ้านกลายเป็นเครื่องหมายในการสื่อสารกับบุคคลอื่นในสังคม?โดยการแสดงถึงสัญลักษณ์เกี่ยวกับฐานะทางเศรษฐกิจสังคมและแสดงสัญญะของความแตกต่างในเรื่องรสนิยมและแบบแผนการดำเนินชีวิตของผู้เป็นเจ้าของ?ทำให้ผู้บริโภคทำการบริโภคเชิงสัญญะเป็นสำคัญซึ่งเป็นลักษณะเด่นของสังคมการบริโภคในปัจจุบัน
ส่งผลให้ความหมายของบ้านในสังคมปัจจุบันกลายเป็นสินค้าที่แสดงสัญญะแทนที่จะเป็นบ้านในความหมายของการเป็นที่พักอาศัย
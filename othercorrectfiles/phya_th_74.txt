“คาง” เป็นอวัยวะอีกส่วนบนใบหน้าที่มีความสำคัญไม่แพ้ส่วนอื่นๆ
คางที่ได้รูปที่เหมาะสม จะช่วยให้ใบหน้าดูมีรูปทรงที่สวยขึ้น
นพ.ดุลยณัฐ อรัณยะปาล แพทย์ผู้เชี่ยวชาญสาขาศัลยกรรมตกแต่ง จากโรงพยาบาลพญาไท ศรีราชา จะมาพูดถึงเรื่องนี้ให้ทราบกัน
หลากวิธีในการปรับรูปคาง
โดยทั่วไปแล้วการปรับรูปทรงของคางนั้นมีหลายวิธี ตั้งแต่การผ่าตัดจัดรูปทรงกระดูกกรามและคาง หรือการจัดฟันในผู้มีปัญหาทางด้านการสบฟัน และการเสริมซิลิโคนเพื่อให้คางดูยาวขึ้น
ซึ่งการเสริมคางด้วยซิลิโคนคางนั้นจะใช้ในผู้ที่มีคางสั้นและไม่มีปัญหาทางด้านการสบฟัน หรือผู้ที่ไม่ได้รับการจัดฟัน
ความเชี่ยวชาญของแพทย์กับคนไข้ช่วยเติมเต็มให้สมบูรณ์
สำหรับการเลือกขนาดซิลิโคนที่จะใช้ในการผ่าตัดศัลยกรรมนั้น แพทย์จะร่วมกันเลือกขนาดของซิลิโคนร่วมกันกับคนไข้ เพื่อให้ได้รูปคางที่สวยงามเหมาะสม ตรงตามความต้องการและได้รับความพึงพอใจมากที่สุด
โปรแกรมจำลองใบหน้าตัวช่วยในการผ่าตัด
ไม่เฉพาะแค่การเลือกทรงซิลิโคนเท่านั้น เพื่อให้ได้ผลลัพธ์ที่ดี เรามีการใช้โปรแกรมจำลองใบหน้าหลังการผ่าตัดให้ดูเพื่อให้คนไข้ได้พิจารณาก่อนเข้ารับการผ่าตัดจริง
ผ่าตัดเล็กพักฟื้นเพียง 1 วัน
เมื่อได้ขนาดซิลิโคนที่ต้องการแล้ว แพทย์จะใช้เวลาในการผ่าตัดเสริมคางด้วยซิลิโคนประมาณ 40 นาที โดยในการผ่าตัดจะมีการฉีดยาชาให้คนไข้ 
และหลังการผ่าตัดจะใช้เวลาในการพักฟื้นเพียง 1 วันเท่านั้น เพราะเป็นการผ่าตัดเล็ก
แพทย์จะใช้เครื่องมือหยุดเลือด ควบคุมการเสียเลือดเพื่อลดการบวมช้ำ และฝังซิลิโคนใต้เยื่อหุ้มกระดูก เพื่อให้ ซิลิโคนไม่สามารถเคลื่อนที่ได้ และลดการเบี้ยวของซิลิโคนอย่างได้ผล
ซิลิโคนนิ่มคล้ายกระดูกอ่อนช่วยให้ผลลัพธ์สมจริง
โดยซิลิโคนที่เราเลือกใช้นั้นเป็นซิลิโคนเกรดพรีเมี่ยม จะมีความนิ่มคล้ายกับกระดูกอ่อน ทำให้หลังการผ่าตัดในระยะยาวจะไม่เห็นขอบซิลิโคน
เพราะซิลิโคนสามารถแนบเข้าไปกับกระดูกจริงได้อย่างแนบสนิท ทำให้ได้รูปคางที่สวยงามและสมจริงนั่นเอง
ปัจจุบัน การเสริมคางไม่ใช่เรื่องยากอีกต่อไป ใช้เวลาเพียงสี่สิบนาที ก็สามารถมีรูปใบหน้าที่สวยงาม มั่นใจมากขึ้นแล้ว” นพ.ดุลยณัฐ อรัณยะปาล แพทย์ผู้เชี่ยวชาญสาขาศัลยกรรมตกแต่ง จากโรงพยาบาลพญาไท ศรีราชา


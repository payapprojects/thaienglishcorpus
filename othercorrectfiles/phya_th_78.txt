เรื่องหน้าอกหน้าใจเป็นเรื่องใหญ่สำหรับสาวๆ
มีมากไปก็ไม่ดี มีน้อยไปก็ไม่งาม ยิ่งอกไข่ดาวด้วยแล้วยิ่งน่ากลุ้ม! เพราะจะใส่เสื้อผ้ายังไงก็ดูไม่สวยไม่มีส่วนเว้าส่วนโค้งตรงหน้าอกเอาซะเลย
เดี๋ยวนี้สาวๆ หลายคนหันมาพึ่งการศัลยกรรมหน้าอกมากขึ้น เพราะนอกจากสวยอย่างเป็นธรรมชาติเหมือนแม่ให้มาแล้ว ยังมีทรงให้เลือกหลายแบบด้วยนะ
แต่จะทำหน้าอกทั้งทีก็ต้องศึกษาข้อมูลกันหน่อยจริงไหม? 
เพราะความชอบของแต่ละคนก็ไม่เหมือนกัน
บางคนมีสเป็กในใจเลือกได้ว่าอยากจะมีหน้าอกทรงแบบไหนก็ดีไป แต่บางคนก็เลือกไม่ถูก กลัวทำมาแล้วไม่ชอบต้องเจ็บตัวแก้ทรงหลายๆ รอบ เสียทั้งเวลา เสียทั้งเงิน แถมยังเจ็บตัวซ้ำอีก อย่างนี้ไม่ดีแน่ๆ
เพื่อเป็นการศึกษาข้อมูลเบื้องต้นก่อนตัดสินใจเสริมอึ๋ม เราไปดูกันสิว่าหน้าอกทรงไหนที่จะสวยและเหมาะกับเรา!
ไซส์ไหนที่ต้องการ
หลายคนไม่รู้ความต้องการของตัวเอง
เคยนมเล็กอกไข่ดาวเลยมีความคิดที่ว่าทำทั้งทีต้องให้ใหญ่ๆ
ขอบอกเลยว่าก่อนคิดที่จะเสริมหน้าอกก็ต้องเลือกไซส์เลือกขนาดที่ต้องการก่อน เพราะบางคนทำแล้วใหญ่เกินไปรู้สึกไม่มั่นใจ ดังนั้นควรเลือกอัพไซส์ใหญ่ให้พอดีตัว
เหมาะสมกับรูปร่างจะยิ่งทำให้ดูมีเสน่ห์น่ามองมากกว่าการอัพไซส์ใหญ่สะบึ้มเกินตัวนะสาวๆ
อัพไซส์อึ๋ม...ทรงไหนที่เหมาะ “ทรงกลม”  VS “ทรงหยดน้ำ”
การทำนมไม่ได้ขึ้นอยู่ที่ขนาดอย่างเดียวเท่านั้น แต่ยังขึ้นอยู่กับความสวยงามของรูปทรงที่เหมาะกับรูปร่างและความต้องการของเราด้วย 
ซึ่งการเลือกทรงของหน้าอกนั้นก็ขึ้นอยู่กับรูปทรงฐานอกของเราด้วยว่าเหมาะกับทรงไหน
โดยส่วนใหญ่แล้วการศัลยกรรมหน้าอกจะมีซิลิโคนอยู่ด้วยกัน 2 ทรง คือ ทรงกลม และทรงหยดน้ำ
ซิลิโคนทรงกลม
สำหรับทรงกลมนั้นเหมาะกับสาวๆ ที่ต้องการมีหน้าอกหน้าใจที่อึ๋มนูนกลม 
ซิลิโคนทรงนี้จะช่วยเติมเต็มส่วนบนของเต้านมให้ดูอวบอึ๋มมากขึ้น 
เหมาะสำหรับสาวที่มีเนื้อเต้านมอยู่แล้ว
หรือสาวที่ต้องการแก้ไขความบกพร่องของเนื้อเยื่อเต้านมส่วนบนและเต้านมมีลักษณะหย่อนคล้อยเพียงเล็กน้อย
โดยทรงนี้จะมีความนุ่ม ยืดหยุ่น ทำให้เวลานั่งหรือยืน
เจลภายในของซิลิโคนทรงกลมจะไหลลงไปบริเวณส่วนล่างมากกว่า ทำให้มีลักษณะคล้ายทรงหยดน้ำในท่านั่งและท่ายืน และจะกลับคืนตัวในท่านอนหรือท่าอื่นๆโดยเฉพาะในท่านอนจะแบนลงและไหลลงไปด้านข้างเสมือนเต้านมธรรมชาติเลยทีเดียว
ซิลิโคนทรงหยดน้ำ
ความแตกต่างของทรงหยดน้ำจะอยู่ที่เมื่อเสริมเข้าไปแล้วหน้าอกของสาวๆ ก็จะย้อยหน่อยๆ ดูคล้ายกับหยดน้ำ โดยทรงนี้เหมาะกับคนที่มีปัญหาอกไก่ คือซี่โครงตรงกลางอกค่อนข้างนูน
ซึ่งทรงนี้จะช่วยเพิ่มวอลลุ่มบริเวณฐานล่างของเต้านม ช่วยยกหัวนมให้ตั้งขึ้น ได้อกที่สวยได้รูปมากขึ้น
เหมาะกับสาวๆ ที่มีหน้าอกเล็กหรือเต้านมตก ทำแล้วจะช่วยให้หน้าอกดูสวยเป็นธรรมชาติมากขึ้น 
เรียกได้ว่าการเลือกทรงหน้าอกนั้นไม่ได้ขึ้นอยู่กับความชอบเพียงอย่างเดียว เพราะพื้นฐานหน้าอกของแต่ละคนก็ต่างกันไป 
อยากมีหน้าอกหน้าใจที่สวยได้รูปก็ต้องเลือกให้ดีให้เหมาะสม หากไม่มั่นใจก็สามารถปรึกษาขอคำแนะนำจากแพทย์ 
เพื่อที่จะได้ตัดสินใจเลือกทรงซิลิโคนได้ถูกต้องและเหมาะกับตัวเองจริงๆ ดีกว่า
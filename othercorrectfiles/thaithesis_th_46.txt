วิทยานิพนธ์ฉบับนี้มีวัตถุประสงค์เพื่อศึกษากระบวนการเขียนบทโฆษณาของนักเขียนบทโฆษณาของนักเขียนบทโฆษณาไทยที่ประสบความสำเร็จ ด้วยการเทียบเคียงกับผลงานวิจัยของอาร์เธอร์ เจ โคเวอร์ 
ผลจากการวิจัยพบว่า การบวนการเขียนบทโฆษณาไทยเป็นรูปแบบการสื่อสารภายในตัวเอง ที่พ้องกับผลงานวิจัยของโคเวอร์ที่ว่าด้วยทฤษฎีแฝงในการสื่อสารของนักเขียนบทโฆษณาซึ่งนักเขียนบทโฆษณาไทยและนักเขียนบทโฆษณาชาวนิวยอร์กที่มีลักษณะทางวัฒนธรรมและสภาพแวดล้อมในการทำงานที่แตกต่างกันแต่ก็มีลักษณะร่วมในกระบวนการเขียนบทโฆษณาที่คล้ายคลึงกันอยู่มาก 
ในส่วนของความแตกต่างที่เกิดขึ้นคือ 
นักเขียนบทโฆษณาไทยจะมีวิธีการสื่อสารกับผู้ชมในอุดมคติทั้งแบบเจาะจงเป็นคนใดคนหนึ่ง และแบบการมองกลุ่มเป้าหมายเป็นภาพรวม ส่วนนักเขียนบทโฆษณาชาวนิวยอร์กจะใช้การสื่อสารแบบเจาะจงเป็นคนใดคนหนึ่งเท่านั้น 
ส่วนวิธีการเข้าถึงผู้ชมของนักเขียนบทโฆษณาไทยจะเป็นแบบพลิกผันมากกว่าแบบการบังคับที่นักเขียนบทโฆษณาชาวนิวยอร์กนิยมกัน
ในปัจจุบันรังสีเอกซ์ได้ถูกนำมาใช้ประโยชน์อย่างแพร่หลายทั้งทางด้าน อุตสาหกรรมและการแพทย์ 
อย่างไรก็ตามรังสีเอกซ์ที่ใช้ในการตรวจสอบหรือวินิจฉัย มักมีความเข้มสูงซึ่งอาจก่อให้เกิดอันตรายต่อผู้ปฏิบัติงานหรือผู้ป่วย 
อีกทั้งการที่จะได้ภาพถ่ายรังสีเอกซ์ยังต้องพึ่งพากระบวนการทางเคมีและไม่ สามารถวิเคราะห์ผลได้ทันทีทันใด 
เพื่อเป็นการลดอันตรายต่อผู้ที่ต้องเกี่ยวข้อง กับรังสีเอกซ์และลดขั้นตอนที่สิ้นเปลืองเวลา งานวิจัยนี้จึงทำการสร้างระบบ สร้างภาพด้วยรังสีเอกซ์ความเข้มต่ำ 
ระบบสร้างภาพด้วยรังสีเอกซ์ความเข้มต่ำ ประกอบด้วย แหล่งกำเนิดรังสีเอกซ์กำลังต่ำ (60kV , 120 (+,m)A) กล้องสร้างภาพ รังสีเอกซ์และคอมพิวเตอร์ 
ส่วนสำคัญของระบบสร้างภาพอยู่ที่กล้องสร้างภาพรังสี เอกซ์ซึ่งประกอบด้วยอุปกรณ์ขยายความเข้มของสัญญาณภาพที่ใช้ Microchannel Plate (MCP) และกล้อง CCD 
ซึ่งทำหน้าที่ส่งสัญญาณภาพรังสีเอกซ์จากอุปกรณ์ขยายความ เข้มของสัญญาณภาพไปแสดงที่จอคอมพิวเตอร์แบบทันทีทันใดผ่านการ์ดเชื่อมต่อ จาก 
การทดสอบหากำลังแยกของภาพที่ได้จากระบบสร้างภาพด้วยรังสีเอกซ์ความเข้มต่ำด้วย แผ่นทดสอบกำลังแยก พบว่าให้กำลังแยกประมาณ 5 lp/mm ขณะที่ใช้กระแส 112 (+,m)A และแรงดันไฟฟ้า 58 kV 
นอกจากนี้ได้ทำการทดสอบกับชิ้นงานจริงได้แก่ นิ้วมือคน ชิ้นวงจรรวม เข็มที่ซ่อนอยู่ในเนย ขั้วต่อไฟฟ้า Regulator IC ตัวเก็บประจุและ ตัวต้านทานแบบปรับค่าได้ 
ซึ่งพบว่าให้ภาพที่มีความคมชัดสูง
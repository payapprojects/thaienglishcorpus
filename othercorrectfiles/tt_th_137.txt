การศึกษานี้มีวัตถุประสงค์เพื่อศึกษาต้นทุน-ประสิทธิผล ในการวินิจฉัยเบาหวานขณะตั้งครรภ์โดยเปรียบเทียบระหว่างแบบแผนในทางปฏิบัติของวิทยาลัยแพทยศาสตร์กรุงเทพมหานครและวชิรพยาบาลและคำแนะนำของสมาคมโรคเบาหวานแห่งอเมริกาโดยเปรียบเทียบต้นทุนการตรวจระดับน้ำตาลในเลือดในหญิงตั้งครรภ์ขณะอายุครรภ์ต่าง ๆ
(แรกฝากครรภ์อายุครรภ์ 24-28 สัปดาห์ อายุครรภ์ 32 สัปดาห์) และต้นทุนในอนาคต ซึ่งกำหนดโดยแต่ละโปรแกรมและจำนวนผู้ที่วินิจฉัยเบาหวานขณะตั้งครรภ์ได้ถูกต้อง
ผลการศึกษาพบว่าต้นทุนของแต่ละโปรแกรมซึ่งประกอบด้วยต้นทุนฝ่ายผู้ให้บริการเท่ากับ 244,496.44 และ322,860.90 บาท ตามลำดับ และผู้รับบริการเท่ากับ 156,714.23 บาท
และ333,947.26 บาท ตามลำดับ เช่นเดียวกัน
ส่วนประสิทธิผลซึ่งวัดจากจำนวนผู้ที่วินิจฉัยเบาหวานขณะตั้งครรภ์ได้ถูกต้อง มีค่าเท่ากับ 36 และ 30 ราย
ตามลำดับเช่นเดียวกันสัดส่วนต้นทุน-ประสิทธิผลในมุมมองของผู้ให้บริการสุขภาพแต่ละโปรแกรมเท่ากับ 6,791.57 และ10,762.03 บาท ต่อราย
และสัดส่วนต้นทุน-ประสิทธิผลในมุมมองของผู้รับบริการเท่ากับ 4,353.15และ 11,198.24 บาท ต่อราย ตามลำดับเช่นเดียวกัน
ในการศึกษาครั้งนี้แสดงให้เห็นอย่างชัดเจนว่าต้นทุน-ประสิทธิผลในการวินิจฉัยเบาหวานขณะตั้งครรภ์โดยแบบแผนในทางปฏิบัติของวิทยาลัยแพทยศาสตร์กรุงเทพมหานครและวชิรพยาบาลมีประสิทธิภาพมากกว่าคำแนะนำของสมาคมโรคเบาหวานแห่งอเมริกา

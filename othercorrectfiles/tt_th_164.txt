การวิจัยครั้งนี้ เป็นการวิจัยกึ่งทดลอง เพื่อศึกษาประสิทธิผลของโปรแกรม สุขศึกษาโดยประยุกต์ทฤษฎีความสามารถตนเองในการส่งเสริมพฤติกรรมการดูแลสุขภาพตนเอง ของผู้ป่วยโรคหลอดเลือดสมอง วิทยาลัยแพทยศาสตร์กรุงเทพมหานครและวชิรพยาบาล 
กลุ่ม ตัวอย่างที่ใช้ในการศึกษาครั้งนี้จำนวน 50 คน ได้รับกิจกรรมตามโปรแกรมสุขศึกษาที่ กำหนดไว้ 3 ครั้ง 
กิจกรรมประกอบด้วยการพัฒนาความรู้เรื่องโรคหลอดเลือดสมอง ความ รู้สึกมีคุณค่าในตนเอง การรับรู้ความสามารถตนเอง ความคาดหวังในผลลัพธ์ และการปฏิบัติ ด้านการดูแลตนเอง 
เก็บรวบรวมข้อมูลระหว่างเดือนกันยายน 2544 ถึงเดือนธันวาคม 2544 
โดยใช้แบบสัมภาษณ์ก่อนและหลังการทดลอง วิเคราะห์ข้อมูลทั่วไปโดยการแจกแจงความถี่ ร้อยละ ค่าเฉลี่ยและส่วนเบี่ยงเบนมาตรฐาน เปรียบเทียบความแตกต่างของคะแนนเฉลี่ย ภายในกลุ่มตัวอย่างด้วยสถิติ Paired Sample t-test 
ผลการศึกษาพบว่า หลังการทดลอง กลุ่มทดลองมีความรู้ ความรู้สึกมีคุณค่าในตนเอง การรับรู้ความสามารถตนเอง ความคาดหวังในผลลัพธ์ของการปฏิบัติ การปฏิบัติด้านการ ดูแลตนเองในการผ่อนคลายความเครียดเพิ่มขึ้นมากกว่าก่อนการทดลองอย่างมีนัยสำคัญ 
ทางสถิติ การปฏิบัติด้านการดูแลตนเองในการออกกำลังกาย การรับประทานยา ไม่มีความ แตกต่างทางสถิติแต่เมื่อพิจารณาคะแนนเฉลี่ย พบว่ากลุ่มทดลองมีการเปลี่ยนแปลงคะแนน เฉลี่ยสูงขึ้นกว่าก่อนการทดลอง
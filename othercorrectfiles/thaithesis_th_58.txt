การวิจัยครั้งนี้มีวัตถุประสงค์เพื่อศึกษาความคิดเห็นของผู้บริหารและอาจารย์ เกี่ยวกับสภาพปัจจุบันและปัญหาของการจัดหลักสูตรนานาชาติสถาบันอุดมศึกษา 
โดยใช้ระเบียบวิธีวิจัยเชิงบรรยายวิธีดำเนินการวิจัยประกอบด้วยการวิเคราะห์เอกสารหลักสูตรนานาชาติ การสอบถามความคิดเห็นของผู้บริหารและอาจารย์ผู้ที่เกี่ยวข้องกับหลักสูตรนานาชาติ จำนวน 252 คน
ผลการวิจัยสรุปได้ดังนี้ 
1. การวิเคราะห์เอกสาร พบว่าปัจจุบันมีการจัดหลักสูตรนานาชาติในสถาบันอุดมศึกษาในประเทศไทย จำนวนรวมทั้งสิ้น 19 หลักสูตร ระดับปริญญาตรี 7 หลักสูตร ระดับปริญญาโท 11 หลักสูตรและระดับปริญญาเอก1 หลักสูตร 
2. สภาพปัจจุบันของการจัดหลักสูตรนานาชาติ ด้านหลักสูตรและการเรียนการสอนอาจารย์ผู้สอนมีความเห็นว่ามีความเหมาะสมระดับมาก ในด้านวัตถุประสงค์ของหลักสูตรที่ส่งเสริมให้นักศึกษามีทักษะ ความรู สำหรับโลกสมัยใหม่ ด้านสาขาวิชาที่เปิดสอนสอดคล้องกับสถานการณ์ของโลกในปัจจุบัน ด้านเนื้อหาสาระของหลักสูตรในความเป็นนานาชาติ ด้านการใช้ภาษาต่างประเทศเป็นสื่อในการเรียนการสอน และด้านบรรยากาศการเรียนการสอนที่ส่งเสริมให้นักศึกษาสามารถเรียนรู้ทางด้านภาษาและวัฒนธรรมซึ่งกันและกัน 
3. สภาพปัจจุบันของการจัดหลักสูตรนานาชาติในสถาบันอุดศึกษาของรัฐ อาจารย์ผู้สอนและผู้บริหารส่วนใหญ่ 
เห็นว่าผู้สอนและผู้เรียนขาดความสามารถในการใช้ภาษาต่างประเทศ จำนวนตำราเรียนและหรือเอกสารประกอบการสอนไม่เพียงพอ และผู้เรียนมีพื้นความรู้ต่างกัน 
4. แนวโน้มสาขาวิชาที่ควรจัดหลักสูตรนานาชาติในอนาคตอีก 10ปีข้างหน้า (พ.ศ.2543) ผู้ทรงคุณวุฒิและผู้บริหารเห็นว่าสาขาที่ควรจัดหลักสูตรนานาชาติ ได้แก่ สาขาวิชามนุษยศาสตร์ ศาสนาและเทววิทยา และสาขาวิชาเทววิทยา และสาขาวิชาสังคมศาสตร์และพฤติกรรมศาสตร์
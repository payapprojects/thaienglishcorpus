การศึกษาแบบกรณีศึกษาครั้งนี้ เพื่อศึกษาประสบการณ์การเกิดอาการ กลวิธีการจัดการ กับอาการ และผลของการจัดการกับอาการคลื่นไส้-อาเจียนในผู้ป่วยมะเร็งที่ได้รับเคมีบำบัด 
โดย ใช้กรอบแนวคิดแบบจำลองการจัดการกับอาการของลาร์สันและคนอื่น ๆ
 กลุ่มตัวอย่างเป็นผู้ป่วย มะเร็งที่มารักษาด้วยเคมีบำบัดแบบผู้ป่วยใน คณะแพทยศาสตร์ โรงพยาบาลรามาธิบดี ระหว่าง เดือนมกราคม ถึงเดือนมีนาคม 2543 จำนวน 10 ราย 
เครื่องมือที่ใช้ในการเก็บรวบรวมข้อมูลเป็นแบบ สัมภาษณ์การเกิดอาการคลื่นไส้-อาเจียน เก็บข้อมูลโดยการสัมภาษณ์และติดตามเยี่ยมผู้ป่วยอย่าง น้อย 2 ครั้งจนกว่าผู้ป่วยกลับบ้าน 
นำเสนอข้อมูลเป็นรายบุคคลและโดยรวม 
วิเคราะห์โดยการ วิเคราะห์เชิงเนื้อหา 
ผลการศึกษาพบว่า ประสบการณ์การเกิดอาการคลื่นไส้-อาเจียน มีการรับรู้เริ่มจากอาการ เวียนศีรษะ ปั่นป่วนภายในท้อง จุกแน่นหน้าอก น้ำลายสอ คลื่นไส้ และอาเจียนออกมา 
การ ประเมินอาการพบว่า ปัจจัยกระตุ้นที่พบมากคือกลิ่นของอาหาร ส่วนความรุนแรงของอาการ คลื่นไส้-อาเจียน จะพบมากที่สุดในวันที่ 1 หลังรับยาเคมีบำบัด และลดลงในวันถัดมา 
การตอบสนอง มีทั้งด้านร่างกายและจิตใจ คือทำให้อ่อนเพลีย รู้สึกทุกข์ทรมาน ท้อแท้ 
วิธีการจัดการกับอาการ คลื่นไส้-อาเจียนที่ผู้ป่วยใช้มากที่สุดคือการบ้วนปากด้วยน้ำเกลือ 
ส่วนวิธีที่ญาติใช้มากที่สุดคือ การ ให้กำลังใจ 
โดยการพูดคุยและสัมผัส และวิธีที่พยาบาลใช้มากที่สุดคือ การให้ยาต้านอาเจียน สำหรับผลการจัดการกับอาการคลื่นไส้-อาเจียนนั้น 
วิธีที่ได้ผลดีที่สุดคือ การลดกิจกรรม การให้ กำลังใจจากญาติ และการได้รับยาต้านอาเจียนจากพยาบาล 
ผลการศึกษานี้สนับสนุนแนวคิดการจัดการกับอาการของลาร์สัน 
และสามารถนำไปใช้เป็น ข้อมูลพื้นฐานในการกำหนดแนวทางในการพัฒนารูปแบบและวิธีการปฏิบัติการพยาบาลที่เหมาะสม กับผู้ป่วยต่อไป
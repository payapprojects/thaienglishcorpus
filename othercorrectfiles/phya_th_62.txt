การดูแลตัวเองไม่ใช่แค่การดูแลสภาพร่างกายภายนอกแต่ยังรวมไปถึงการดูแลสุขภาพภายใน
โดยเฉพาะผู้หญิงเมื่ออายุมากขึ้นความเสี่ยงในการเกิดโรคต่างๆ ก็เพิ่มขึ้นเป็นเงาตามตัวไม่ว่าจะเป็นมะเร็งเต้านม มะเร็งปากมดลูกหรือ “มะเร็งรังไข่” 
“มะเร็งรังไข่” มะเร็งอันดับต้นๆ ที่พบได้บ่อยในผู้หญิง
เรียกได้ว่าเป็นมะเร็งระบบอวัยวะสืบพันธุ์สตรีที่มีอัตราเสี่ยงต่อการเสียชีวิตมากเป็นอันดับต้นๆ กันเลยทีเดียวสำหรับ
“มะเร็งรังไข่” (Ovarian Cancer) เป็นมะเร็งที่พบได้ในผู้หญิงหลายช่วงวัยไม่ว่าจะเป็นวัยเด็กหรือวัยเจริญพันธุ์
แต่ส่วนใหญ่มักพบมากในช่วงอายุ 40-60 ปี
เกิดจากการที่มีเซลล์มะเร็งเจริญเติบโตในรังไข่ซึ่งเป็นอวัยวะสำคัญที่มีหน้าที่ในการผลิตไข่และฮอร์โมนเพศหญิงนั่นเอง
ใครคือกลุ่มเสี่ยง?
แน่นอนว่าโรคนี้นั้นเกิดเฉพาะในผู้หญิงเท่านั้น
ซึ่งคนที่เป็นกลุ่มเสี่ยงก็คือคนที่มีภาวะตกไข่อยู่เป็นประจำ เพราะเมื่อมีการตกไข่บริเวณนั้นก็จะเป็นแผลและเมื่อเกิดแผลซ้ำๆ
ก็เป็นการเพิ่มความเสี่ยงในการเป็นโรคได้มากขึ้น
นอกจากนี้แล้วหรือคนที่อยู่ในครอบครัวที่เคยมีประวัติเป็นมะเร็งมาก่อนไม่ว่าจะมะเร็งเต้านม มะเร็งรังไข่ หรือมะเร็งปากมดลูก หรือเรื่องของกรรมพันธุ์ก็มีส่วนทำให้เกิดมะเร็งรังไข่ได้เช่นกัน
อาการแบบไหนที่เข้าข่าย
สำหรับมะเร็งรังไข่นั้นในระยะแรกอาจไม่มีอาการแสดงให้เห็นชัด แต่หากมีอาการเหล่านี้ควรปรึกษาแพทย์ผู้เชี่ยวชาญเพื่อวินิจฉัยเพิ่มเติม
รู้สึกอึดอัดในช่องท้อง มีอาการปวดท้อง แน่นท้อง
อาหารไม่ย่อย คลื่นไส้ ท้องอืด
มีเลือดออกผิดปกติจากช่องคลอด
การขับถ่ายผิดปกติถ่ายลำบาก
น้ำหนักขึ้นหรือลดโดยไม่ทราบสาเหตุ
ป้องกันให้ไกลจากมะเร็งรังไข่ได้ยังไง?
วิธีง่ายๆ ที่เราจะป้องกันตัวเองได้ก็คือออกกำลังกายให้สม่ำเสมอ กินอาหารที่มีประโยชน์ กินผักผลไม้เป็นประจำทุกวัน
และที่สำคัญต้องไม่ลืมที่จะตรวจสุขภาพประจำปีอย่างสม่ำเสมอ เพราะการตรวจสุขภาพจะเป็นการตรวจภายใน หรืออัลตร้าซาวด์ดูความผิดปกติ 
ที่จะบอกเราได้ตั้งแต่เกิดความผิดปกติน้อยๆ ไปจนถึงเซลล์ที่อาจก่อเป็นมะเร็งได้
อย่างไรก็ตามเราควรสังเกตุการเปลี่ยนแปลงที่เกิดขึ้นกับร่างกายอยู่สม่ำเสมอหากพบความผิดปกติควรไปพบแพทย์เพื่อตรวจหาสาเหตุต่อไป 
ความเป็นมา การมัธยมศึกษาเป็นการศึกษาที่มุ่งให้ผู้เรียนมีความรู้ทั้งด้านวิชาการและด้าน วิชาชีพ เพื่อจะได้สามารถเลือกอาชีพที่เป็นประโยชน์แก่ตนเองและสังคม 
การมัธยมศึกษาที่ รัฐบาลดำเนินการจัดมีทั้งในระดับจังหวัด อำเภอ และตำบล มี 4 ขนาด คือ ขนาดใหญ่พิเศษ ขนาดใหญ่ ขนาดกลาง และขนาดเล็ก ในจำนวนโรงเรียนมัธยมศึกษาทั้ง 4 ขนาดนี้ โรงเรียน
มัธยมศึกษาขนาดเล็กมีความด้อยกว่าโรงเรียนมัธยมขนาดอื่น ๆ ในทุกด้าน 
สภาพของโรงเรียนมัธยมศึกษาขนาดเล็กในเขตการศึกษา 5 ส่วนใหญ่ จะพบว่าตั้งอยู่ใน ชนบท ในตำบลที่ห่างไกลจากตัวเมือง การคมนาคมค่อนข้างลำบากด้อยกว่าโรงเรียนมัธยมศึกษา ขนาดอื่น ๆ เนื่องมาจากขาดแคลนครู ครูส่วนใหญ่มีวุฒิอนุปริญญาหรือเทียบเท่ามากกว่า ปริญญาตรี จากการที่ครูมีวุฒิการศึกษาต่ำ 
ทำให้ผลสัมฤทธิ์ทางการเรียนของนักเรียน ไม่ได้ ผลดีเท่าที่ควร ด้วยเหตุนี้ ผู้วิจัยจึงมีความสนใจที่จะศึกษาถึงสภาพและความต้องการของการจัดกิจกรรม การพัฒนาบุคลากรครู โรงเรียนมัธยมศึกษาขนาดเล็ก เขตการศึกษา 5 เพื่อเป็นข้อมูล และ ประโยชน์มาใช้ในการปรับปรุงพัฒนาบุคลากรครูให้มีประสิทธิภาพต่อไป 
ความมุ่งหมายของการวิจัย 
1. เพื่อศึกษาสภาพของการจัดกิจกรรมพัฒนาบุคลากรครู โรงเรียนมัธยมศึกษาขนาดเล็ก ตามทัศนะของครูปฏิบัติการสอน สังกัดกรมสามัญศึกษา เขตการศึกษา 5 
2. เพื่อศึกษาความต้องการของการจัดกิจกรรมพัฒนาบุคลากรครูโรงเรียนมัธยมศึกษา ขนาดเล็ก สังกัดกรมสามัญศึกษา เขตการศึกษา 
5 ตามทัศนะของครูปฏิบัติการสอน จำแนกตาม หมวดวิชา
คือ หมวดคณิตศาสตร์ หมวดวิชาวิทยาศาสตร์ หมวดภาษาไทย หมวดสังคมศึกษา หมวด ภาษาอังกฤษ หมวดพลานามัย และหมวดศิลปะ 
ใน 6 ด้าน คือ ด้านการปฐมนิเทศ ด้านการอบรม สัมมนา และการประชุมเชิงปฏิบัติการ 
ด้านการเผยแพร่ข่าวสารทางวิชาการ ด้านการศึกษาและดูงาน นอกสถานที่ ด้านการพัฒนาด้านจิตใจ และด้านการส่งเสริมให้มีการศึกษาต่อ วิธีดำเนินการ 
กลุ่มตัวอย่างที่ใช้ในการศึกษาครั้งนี้ได้แก่ ครูปฏิบัติการสอนโรงเรียนมัธยมศึกษา ขนาดเล็ก สังกัดกรมสามัญศึกษา เขตการศึกษา 5 ปีการศึกษา 2532 จำนวน 362 คน 
โดยวิธีการ สุ่มแบบหลายขั้นตอน 
เครื่องมือที่ใช้ในการเก็บรวบรวมข้อมูล คือ แบบสอบถามมาตราส่วนประมาณค่าที่ผู้วิจัย สร้างขึ้นเอง 
สถิติที่ใช้ในการวิเคราะห์ข้อมูล 
โดยใช้คะแนนเฉลี่ยของกลุ่มตัวอย่างและความเบี่ยงเบน มาตรฐานของกลุ่มตัวอย่าง 
ผลสรุปของการวิจัย ผลของการวิจัยพบว่า 
การจัดกิจกรรมพัฒนาบุคลากรครูโรงเรียนมัธยมศึกษาขนาดเล็ก สังกัดกรมสามัญศึกษา เขตการศึกษา 5 รวมหกด้าน 
มีการจัดกิจกรรมพัฒนาบุคลากรครูในระดับ ปานกลาง เมื่อพิจารณาเป็นรายด้านพบว่าด้านที่มีการจัดกิจกรรมพัฒนาบุคลากรครูระดับน้อยคือ 
ด้านการศึกษาและดูงานนอกสถานที่ ด้านการส่งเสริมให้มีการศึกษาต่อ ด้านที่มีการจัดกิจกรรม พัฒนาบุคลากรครูระดับปานกลาง คือ 
ด้านการเผยแพร่ข่าวสารทางวิชาการ ด้านการฝึกอบรม การสัมมนาและการประชุมเชิงปฏิบัติการ ด้านการปฐมนิเทศ และด้านการพัฒนาด้านจิตใจ ส่วน 
ความต้องการของการจัดกิจกรรมพัฒนาบุคลากรครู โรงเรียนมัธยมศึกษาขนาดเล็ก สังกัดกรม สามัญศึกษา เขตการศึกษา 5 รวมหกด้าน มีความต้องการในการจัดกิจกรรมพัฒนาบุคลากรครูใน ระดับมากทุกด้าน 
และเมื่อพิจารณาจำแนกตามหมวดวิชา พบว่า มีความต้องการในระดับมากทุกด้าน เช่นกัน ข้อเสนอแนะคือ ผู้บริหารโรงเรียนมัธยมศึกษาขนาดเล็กควรให้การสนับสนุนกิจกรรม พัฒนาบุคลากรครูในโรงเรียนมัธยมศึกษาขนาดเล็กให้มากขึ้น โดยเฉพาะในด้านการศึกษาและดูงาน นอกสถานที่ ด้านการส่งเสริมให้มีการศึกษาต่อ และในการจัดกิจกรรมพัฒนาบุคลากรครูควรจัด ตามความต้องการของแต่ละหมวดวิชา โดยเฉพาะในด้านการฝึกอบรม การสัมมนา การประชุมเชิง ปฏิบัติการและด้านการเผยแพร่ข่าวสารทางวิชาการ

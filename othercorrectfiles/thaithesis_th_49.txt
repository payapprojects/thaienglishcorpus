วิทยานิพนธ์นี้เสนอการออกแบบและพัฒนาชุดทดลองด้านระบบสื่อสารแบบดิจิตอลที่ใช้งานด้วยภาษาไทย 
ชุดทดลองนี้ทำงานบนเครื่องไมโครคอมพิวเตอร์
โดยทำงานด้วยซอฟต์แวร์ล้วนวัตถุประสงค์หลักคือให้ผู้ใช้เกิดความเข้าใจในทฤษฎีด้านระบบสื่อสารแบบดิจิตอลดียิ่งขึ้น 
นอกจากนี้ยังช่วยลดข้อจำกัดต่างๆ ของชุดทดลองประเภทฮาร์ดแวร์ที่ใช้อยู่ในปัจจุบัน 
เครื่องมือทางซอฟต์แวร์ที่ใช้ในการพัฒนาชุดทดลองนี้ประกอบด้วยโปรแกรม MATLAB เวอร์ชั่น 4.2c1 ทำหน้าที่ในการคำนวณร่วมกับโปรแกรมไมโครซอฟต์เวิร์ดภาษาไทยเวอร์ชัน6.0a ซึ่งทำหน้าที่ในส่วนการติดต่อกับผู้ใช้และโปรแกรมไมโครซอฟต์อินเตอร์เน็ตแอสซีสแตนท์ทำหน้าที่เชื่อมโยงแต่ละการทดลองย่อยของชุดทดลองเข้าด้วยกันในแบบไฮเปอร์ลิงค์ 
ชุดทดลองนี้ ผู้ใช้จะสั่งการทำงานด้วยคอมมานด์ไลน์เป็นหลักเพื่อให้มีความยืดหยุ่นในการสำรวจผลการเปลี่ยนแปลงต่างๆ 
ผู้ใช้สามารถใช้งานชุดทดลองนี้ได้ใน 2 ระดับด้วยกัน คือ 
ระดับพื้นฐาน ทำการทดลองตามเนื้อหาการทดลองที่ได้จัดไว้ให้ลักษณะคล้ายการสาธิตและปรับเปลี่ยนค่าพารามิเตอร์ต่าง ๆ 
เพื่อตอบคำถามหรือข้อข้องใจของแต่ละคนผู้ใช้สามารถตรวจสอบผลลัพธ์ที่ได้เทียบกับการคาดคะเนตามทฤษฎี 
ในระดับสูง ผู้ใช้สามารถนำชุดคำสั่งหรือการทดลองย่อยของชุดทดลองที่เรียนมารแล้วไปสร้างการทดลองใหม่ขึ้นมาได้
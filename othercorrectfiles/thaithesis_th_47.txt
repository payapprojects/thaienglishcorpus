วิทยานิพนธ์นี้กล่าวถึงการออกแบบและพัฒนาโปรแกรมจัดการของระบบควบคุมแบบแบตช์บนเครื่องไมโครคอมพิวเตอร์ 
โปรแกรมออกแบบโดยยึดตามมาตรฐานควบคุมแบบแบตช์ ISA-S88,01-1995
ซึ่งทำให้โปรแกรมที่ออกแบบมีลักษณะเป็นมอดูลฟังก์ชันการทำงานย่อย และมีความยืดหยุ่น 
สะดวกในการเปลี่ยนแปลงปรับปรุงเพิ่มเติมในอนาคต โปรแกรมจัดการบนเครื่องคอมพิวเตอร์ประกอบด้วยมอดูลฟังก์ชันการทำงานต่าง ๆ คือ การจำลองระบบทางกายภาพ การสร้างกราฟิกช่วยในการออกแบบระบบควบคุม กราฟิกจะแสดงเป็นขั้นตอนของสูตร ทำให้ง่ายต่อการเปลี่ยนแปลงสูตรควบคุม และขั้นตอนการผลิต การตรวจสอบและแสดงผลการทำงานของระบบควบคุม และการสื่อสารข้อมูลของโปรแกรมจัดการไปยังPLC เพื่อให้ PLC ควบคุมกระบวนการผลิตจริงตามขั้นตอนของสูตรและค่าพารามิเตอร์ที่กำหนดในโปรแกรมจัดการ 
โปรแกรมจัดการถูกเขียนขึ้นโดยใช้ภาษาวิชวลเบสิก 
และระบบฐานข้อมูลของวิทยานิพนธ์นี้ใช้ระบบฐานข้อมูลของไมโครซอฟต์แอกเซสทำให้สามารถนำข้อมูลของกระบวนการการผลิตไปใช้ในโปรแกรมต่าง ๆบนวินโดว์ได้ การทดสอบโปรแกรมในห้องปฏิบัติการ 
ทดสอบโดยโปรแกรมจำลองระบบบนเครื่องคอมพิวเตอร์ทำการต่อเชื่อมโยงกับ PLC และทำการรับส่งข้อมูลเพื่อทดสอบระบบ 
ผลการทดสอบโปรแกรมในห้องปฏิบัติการได้ผลเป็นที่น่าพอใจ
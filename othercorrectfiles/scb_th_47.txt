บริการด้านการลงทุน
เพิ่มทางเลือกการลงทุน บนระดับความเสี่ยงที่เหมาะสม
แชร์
รายละเอียดบริการ
ช่องทางการติดต่อ
ผลิตภัณฑ์และบริการที่เกี่ยวข้อง
รายละเอียดการบริการ
ธนาคารให้บริการแนะนำการลงทุนในตราสารหนี้ที่เหมาะกับระดับความเสี่ยงที่ยอมรับได้ของบริษัทผู้ต้องการลงทุน เพื่อให้บริษัทสามารถบริหารสภาพคล่องที่มีอยู่ให้เกิดผลประโยชน์สูงสุด
เครื่องมือการบริหารผลตอบแทนการลงทุนที่ธนาคารสามารถให้คำแนะนำกับผู้ลงทุนได้ เช่น
การลงทุนในพันธบัตรรัฐบาล
การลงทุนในหุ้นกู้ภาคเอกชน
การลงทุนในหุ้นกู้อนุพันธ์
พันธบัตรรัฐบาล เป็นตราสารหนี้ที่ออกโดยกระทรวงการคลัง 
รัฐบาลจะออกตราสารหนี้เมื่อต้องการกู้ยืมเงินจากประชาชน หรือนักลงทุนต่างชาติ โดยทั่วไปแล้ว 
พันธบัตรรัฐบาลจะมีความเสี่ยงต่ำที่สุดเมื่อเปรียบเทียบกับตราสารหนี้อื่น ๆ 
เนื่องจากรัฐบาลซึ่งเป็นผู้ออกตราสาร มีความน่าเชื่อถือ และความมั่นคงทางด้านการเงินสูง หุ้นกู้เอกชน เป็นตราสารหนี้ที่ออกโดยบริษัทเอกชน 
ผู้ที่นำเงินมาลงทุนในหุ้นกู้ดังกล่าว คือ ผู้ให้บริษัทเอกชนกู้เงินไปประกอบกิจการ 
ความเสี่ยงและผลตอบแทนของการลงทุนกับหุ้นกู้ภาคเอกชนจึงขึ้นอยู่กับการดำเนินธุรกิจขององค์กรเป็นหลัก	
หุ้นกู้อนุพันธ์ เป็นตราสารหนี้ที่ผลตอบแทนการลงทุนจะขึ้นกับปัจจัยอ้างอิงอื่น เช่น ราคาหุ้น ราคาทองคำ อัตราแลกเปลี่ยน ฯลฯ 
ซึ่งหุ้นกู้อนุพันธ์ที่หน่วยงานสายตลาดการเงินเสนอขายจะเป็นหุ้นกู้อนุพันธ์ที่ออกโดยธนาคารไทยพาณิชย์ หรือบริษัทหลักทรัพย์ไทยพาณิชย์
ทั้งนี้ ผู้ลงทุนในหุ้นกู้อนุพันธ์ต้องมีคุณลักษณะตามเกณฑ์ที่ กลต. 
กำหนดจึงจะสามารถลงทุนได้ โดยสามารถอ่านประกาศเพิ่มเติมจาก กลต. ได้ที่ www.sec.or.th

   
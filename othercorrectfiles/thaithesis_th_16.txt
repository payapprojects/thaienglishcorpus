การวิจัยนี้ มีจุดมุ่งหมายเพื่อศึกษาและวิเคราะห์กฎหมายที่เกี่ยวข้องกับการให้บริการโทรคมนาคมของประเทศไทยว่ามีความเหมาะสม สอดคล้อง กับสภาพปัจจัยทางสังคม เศรษฐกิจและเทคโนโลยีในปัจจุบันของประเทศไทย หรือไม่ อย่างไร 
การศึกษาวิจัยจะเน้นถึงแนวโน้มความเปลี่ยนแปลงที่เกิดขึ้นในระดับ สากล โดยจะศึกษาถึงปัจจัยสำคัญที่ก่อให้เกิดความเปลี่ยนแปลงดังกล่าว ใน ภาคการให้บริการโทรคมนาคม 
ผู้เขียนได้ศึกษาเปรียบเทียบกฎหมายการให้บริการโทรคมนาคมของประเทศต่าง ๆ เพื่อหาหลักกฎหมายที่ใช้ในการควบคุมกำกับดูแลการให้บริการโทรคมนาคม 
นอกจากนี้ผู้เขียนได้ศึกษาภูมิหลังทางประวัติศาสตร์และแนวทางของรัฐบาลในการพัฒนาการให้บริการโทรคม นาคมของรัฐบาลในปัจจุบัน 
เพื่อหากรอบแนวคิดในการควบคุมกำกับดูแลการให้บริการโทรคมนาคมที่เหมาะสมกับบริบทต่าง ๆ ของประเทศไทย 
ผลการวิจัยพบว่า กรอบแนวคิดในการควบคุมกำกับดูแลการให้บริการ 
โทรคมนาคมของประเทศไทยในปัจจุบันใช้แนวทางการเสริมต่อบรรทัดฐานที่มี อยู่และให้ความสำคัญเป็นพิเศษกับบรรทัดฐานทางด้านสังคม ซึ่งเป็นแนวทางที่ ไม่เหมาะสมกับสภาพปัจจัยต่าง ๆ ของประเทศไทยในปัจจุบัน ในขณะเดียวกัน 
ประเทศไทยยังไม่มีกฎหมายการให้บริการโทรคมนาคมแก่สาธารณะที่กำหนด สิทธิ หน้าที่ และประนีประนอมผลประโยชน์ของผู้เล่นทั้งหลายในระบบอย่างเหมาะสมและเป็นธรรม เช่น ผู้ให้บริการ ผู้บริโภค และความอยู่ดีกินดีทางเศรษฐกิจ 
ผลสรุปของการศึกษาวิจัยได้เสนอแนะให้ประเทศไทยควรจะกำหนดกรอบแนวคิดในการควบคุมกำกับดูแลการให้บริการโทรคมนาคมใหม่ให้เหมาะสมกับสภาพปัจจัยต่าง ๆ ในปัจจุบัน โดยวางอยู่บนพื้นฐานของข้อพิจารณาดังนี้ คือ 
1.จัดทำนโยบายโทรคมนาคมแห่งชาติ 
2.แบ่งแยกบทบาทในการควบคุมกำกับดูแลออกจากบทบาทการดำเนิน การให้บริการ 
3.เพิ่มบทบาทของภาคเอกชน 
4.แปรรูปรัฐวิสาหกิจที่ให้บริการโทรคมนาคมในปัจจุบัน 
5.บัญญัติกฎหมายการให้บริการโทรคมนาคมแก่สาธารณะ
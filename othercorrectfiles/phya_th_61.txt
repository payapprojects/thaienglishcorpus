สาวๆ หลายคนมองข้ามการตรวจสุขภาพประจำปีหรือการตรวจคัดกรองโรคต่างๆ ไป เพราะคิดว่าร่างกายตัวเองแข็งแรงปกติดีไม่น่าจะเป็นโรคอะไร 
 แต่นั่น!! อาจทำให้มีความเสี่ยงต่อการเกิดโรคต่างๆ ได้ โดยเฉพาะ “มะเร็งปากมดลูก” 
 เพราะ “มะเร็งปากมดลูก” เป็นหนึ่งในไม่กี่ชนิดมะเร็งที่รู้สาเหตุชัดเจน ว่าเกิดจากเชื้อไวรัส HPV
 ติดต่อได้โดยตรงจากการมีเพศสัมพันธ์ ที่เป็นสาเหตุการเสียชีวิตเป็นอันดับต้นๆ ของผู้หญิงไทยเลยทีเดียว 
 ซึ่งพฤติกรรมการใช้ชีวิตก็มีส่วนสำคัญที่ก่อให้เกิดโรคมะเร็งปากมดลูกได้
 และถ้าคุณมีพฤติกรรมเหล่านี้ต้องระวังให้ดี!
พฤติกรรมแบบนี้...มีความเสี่ยงแน่นอน
ติดเชื้อไวรัส HPV (Human Papilloma Virus) บริเวณปากมดลูก
มีคู่นอนหลายคน ทำให้มีความเสี่ยงมากกว่าคนที่มีคู่นอนคนเดียวถึง 2 เท่า 
และถ้ามีคู่นอนมากกว่า 6 คนขึ้นไป ความเสี่ยงจะพุ่งสูงถึง 3 เท่าเลยทีเดียว
 มีประวัติเป็นโรคติดต่อทางเพศสัมพันธ์ เช่น เริม หนองใน
เคยมีประวัติการเป็นมะเร็งหรือมีเซลล์เยื่อบุผิดปกติ ที่ช่องคลอดหรือที่อวัยวะสืบพันธุ์ภายนอก
มีเพศสัมพันธ์ตั้งแต่อายุยังน้อย
มีบุตรคนแรกตอนอายุน้อยกว่า 20 ปี และการมีบุตรหลายคน
กินยาคุมกำเนิดเป็นเวลานานเกิน 5 ปี โดยมีการศึกษาพบว่าปัจจัยเสี่ยงของมะเร็งปากมดลูกจะเพิ่มขึ้นตามระยะเวลาในการรับประทานยาคุมกำเนิด
การสูบบุหรี่หรือรับควันบุหรี่
วิธีป้องกันมะเร็งปากมดลูก
วิธีป้องกันมะเร็งปากมดลูกที่ดีที่สุดคือการไม่มีเพศสัมพันธ์ เพราะเป็น 99% ของช่องทางการติดเชื้อเอชพีวี
แต่ในความเป็นจริงแล้วคงเป็นไปได้ยาก ดังนั้นเราสามารถป้องกันมะเร็งปากมดลูกได้ด้วยการฉีดวัคซีนป้องกันมะเร็งปากมดลูกและการตรวจคัดกรองมะเร็งปากมดลูกเป็นประจำทุกปี
เพราะสุขภาพเป็นเรื่องที่ไม่ควรมองข้าม อย่าปล่อยให้ความชะล่าใจมาทำลายสุขภาพของคุณ
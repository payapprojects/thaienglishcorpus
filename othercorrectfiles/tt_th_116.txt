การวิจัยครั้งนี้มีวัตถุประสงค์เพื่อที่จะสำรวจพฤติกรรมสุขภาพเกี่ยวกับโรคพยาธิใบไม้ตับของนักเรียนประถมศึกษาในภาคอีสานเหนือ 
และเพื่อเปรียบเทียบพฤติกรรมสุขภาพของนักเรียนระหว่างเพศ 
ผู้วิจัยได้เก็บรวบรวมข้อมูลโดยส่งแบบสอบถามที่ผู้วิจัยสร้างขึ้นไปให้นักเรียนโรงเรียนประถมศึกษา1,000 คน ซึ่งสุ่มมาจากโรงเรียน 236 โรงเรียน ใน 13 จังหวัด 
ได้รับแบบสอบถามกลับคืนมา 880 ฉบับ (88%) 
นำข้อมูลมาวิเคราะห์ เพื่อหาค่าร้อยละ ค่ามัชฌิมเลขคณิต และค่าส่วนเบี่ยงเบนมาตรฐาน 
และวิเคราะห์ความแตกต่างของพฤติกรรมสุขภาพระหว่างนักเรียนชายและนักเรียนหญิงด้วยค่า "ที" 
ผลการวิจัยปรากฏดังต่อไปนี้ 
1. พฤติกรรมสุขภาพเกี่ยวกับโรคพยาธิใบไม้ตับ ของนักเรียนประถมศึกษาในภาคอีสานเหนือ 
1.1 นักเรียนมีความรู้เกี่ยวกับโรคพยาธิใบไม้ตับอยู่ในระดับดีมาก 
1.2 นักเรียนมีความเชื่อเกี่ยวกับโรคพยาธิใบไม้ตับอยู่ในระ ดับดีมาก 
1.3 นักเรียนมีการปฏิบัติเกี่ยวกับโรคพยาธิใบไม้ตับอยู่ในระดับดี 
2. การเปรียบเทียบพฤติกรรมสุขภาพเกี่ยวกับโรคพยาธิใบไม้ตับของนักเรียนประถมศึกษาในภาคอีสานเหนือ ระหว่างนักเรียนชายและนักเรียนหญิง 
2.1 นักเรียนชายและนักเรียนหญิงมีความรู้เกี่ยวกับโรคพยาธิ ใบไม้ตับแตกต่างกันอย่างมีนัยสำคัญทางสถิติที่ระดับ .05 โดยนักเรียนชายมีความรู้ดีกว่านักเรียนหญิง 
2.2 นักเรียนชายและนักเรียนหญิงมีความเชื่อเกี่ยวกับโรคพยาธิ ใบไม้ตับไม่แตกต่างกัน อย่างมีนัยสำคัญทางสถิติที่ระดับ .05 
2.3 นักเรียนชายและนักเรียนหญิงมีการปฏิบัติเกี่ยวกับโรคพยาธิ ใบไม้ตับไม่แตกต่างกันในระดับร้อยละ
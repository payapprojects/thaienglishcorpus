การวิจัยนี้มีจุดมุ่งหมายเพื่อศึกษาถึงหลักเกณฑ์และแนวความคิดของการดำเนินกระบวนการพิจารณาซ้ำทั้งของไทยและต่างประเทศ ว่าเป็นเช่นใด มีขอบเขตเพียงใด และบทบัญญัติเรื่องการดำเนินกระบวนพิจารณาซ้ำตามประมวลกฎหมายวิธีพิจารณาความแพ่ง มาตรา 144 มีความเหมาะสมชัดเจนหรือไม่ ควรจะมีการปรับปรุงแก้ไขหรือไม่อย่างไร 
ผลการวิจัยพบว่า การดำเนินกระบวนพิจารณาซ้ำของไทยมีหลักเกณฑ์และแนวความคิดทั่วไปเหมือนกับของกฎหมายอังกฤษ 
คือเมื่อมีคำวินิจฉัยชี้ขาดในประเด็นใดไปแล้ว ห้ามคู่ความไม่ว่าฝ่ายใดหยิบยกประเด็นเรื่องนั้นว่ากล่าวกันอีก 
โดยถือว่าเมื่อคำพิพากษาเป็นที่ยุติแล้ว ก็มีผลผูกพันคู่ความตามหลักความศักดิ์สิทธิ์แห่งคำพิพากษา 
อย่างไรก็ตาม บทบัญญัติตามมาตรา144 ยังขาดความชัดเจนและเหมาะสมในเนื้อหา ซึ่งบางส่วนอาจแก้ไขโดยอาศัยการตีความ บางส่วนควรมีการปรับปรุงในเนื้อหาของบทบัญญัติ 
ท้ายสุดได้สรุปเสนอแนะแนวทางตลอดจนวิธีการที่เหมาะสม เพื่อให้การบังคับใช้กฎหมายเรื่องการดำเนินกระบวนพิจารณาซ้ำ บรรลุสมตามเจตนารมณ์ของกฎหมายวิธีพิจารณาความแพ่ง คือเป็นไปโดยสะดวก รวดเร็ว และเป็นธรรม

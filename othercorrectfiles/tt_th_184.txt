การวิจัยกึ่งทดลองครั้งนี้ เพื่อศึกษาถึงผลของ อี เอ็ม จี ไบโอฟีดแบค ร่วมกับ การผ่อนคลายกล้ามเนื้อแบบโพรเกรสสิพ ต่อความวิตกกังวล การรับรู้สมรรถนะของตนเอง ในการควบคุมอาการหายใจลำบาก ความทนทานในการออกกำลังกาย อาการหายใจลำบาก และสมรรถภาพปอดในผู้ป่วยโรคปอดอุดกั้นเรื้อรัง 
กลุ่มตัวอย่างเป็นผู้ป่วยโรคปอดอุดกั้น เรื้อรัง จากโรงพยาบาลโรคทรวงอก จำนวน 30 ราย 
แบ่งเป็นผู้ป่วยกลุ่มทดลอง 15 ราย กลุ่มควบคุม 15 ราย โดยผู้ป่วยทั้งสองกลุ่มมีความใกล้เคียงกันในเรื่อง เพศ อายุ และ ค่า FEV 
ผู้ป่วยกลุ่มทดลองได้รับการฝึก อี เอ็ม จี ไบโอฟีดแบค 
ร่วมกับการผ่อน คลายกล้ามเนื้อแบบโพรเกรสสิพกับผู้วิจัยสัปดาห์ละ 2 ครั้ง และฝึกผ่อนคลายกล้ามเนื้อ กับแถบเสียงที่บ้านวันละ 1 ครั้ง เป็นเวลา 4 สัปดาห์
กลุ่มควบคุมได้รับการดูแลตามปกติ เมื่อเปรียบเทียบระหว่างกลุ่มควบคุม และกลุ่มทดลอง 
หลังฝึกครบ 4 สัปดาห์ พบว่า ผู้ป่วยกลุ่มทดลองมีความวิตกกังวล และอาการหายใจลำบากลดลงอย่างมีนัยสำคัญทางสถิติ  
มีการรับรู้สมรรถนะของตนเองในการควบคุมอาการหายใจลำบาก ความทนทานในการออกกำลังกาย และสมรรถภาพปอดซึ่งประเมินโดยใช้ค่า FEV1 เพิ่มขึ้น อย่างมีนัยสำคัญทางสถิติ (เมื่อเปรียบ เทียบกับกลุ่มควบคุมซึ่งไม่ได้รับการฝึก 
จากผลการวิจัยครั้งนี้จึงมีข้อเสนอแนะว่าควรจัดให้ มีการฝึก อี เอ็ม จี ไบโอฟีดแบค ร่วมกับการผ่อนคลายกล้ามเนื้อแบบโพรเกรสสิพผสมผสาน ไปกับการพยาบาลตามปกติเพื่อลดอาการหายใจลำบากในผู้ป่วยโรคปอดอุดกั้นเรื้อรัง
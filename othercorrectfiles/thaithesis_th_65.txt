การศึกษาวิจัยนี้มีวัตถุประสงค์เพื่อศึกษาสภาพปัจจุบัน และความต้องการของการจัด การเรียนการสอนคอมพิวเตอร์ในระดับประถมศึกษาเอกชนส่วนภูมิภาค 
โดยได้ทำการเก็บ รวบรวมข้อมูลจากการใช้แบบสอบถามกับกลุ่มตัวอย่างประชากรที่เป็นครูหัวหน้าหมวด คอมพิวเตอร์ และครูคอมพิวเตอร์จากสถานศึกษาเอกชนระดับประถมศึกษาจำนวน 116 โรงเรียน เป็นจำนวน 232 คน 
วิเคราะห์ข้อมูลโดยการหาค่าความถี่ ค่าร้อยละ ค่าเฉลี่ย และส่วนเบี่ยงเบน มาตรฐาน 
ผลการวิจัยสรุปได้ดังนี้ สภาพของการจัดการเรียนการสอนในปัจจุบัน พบว่า 
โรงเรียนส่วนใหญ่มีจำนวนห้อง ปฏิบัติการคอมพิวเตอร์ 1 ห้อง 
โดยมีเครื่องคอมพิวเตอร์ประมาณ 21-30 เครื่อง โดยมี อัตราส่วนการใช้เครื่องคือ 1 เครื่องต่อนักเรียน 2 คน 
มีการติดตั้งเครื่องคอมพิวเตอร์และ เครื่องพิมพ์แบบส่วนบุคคล ซอฟต์แวร์ที่ใช้ส่วนใหญ่คือบทเรียนคอมพิวเตอร์ช่วยสอนซึ่ง ทางโรงเรียนและครูคอมพิวเตอร์เป็นผู้จัดหาเอง 
ครูคอมพิวเตอร์ส่วนใหญ่ไม่ได้จบการ ศึกษาทางคอมพิวเตอร์ 
ชั้นที่เปิดสอนคอมพิวเตอร์มากที่สุดคือชั้นประถมปีที่ 5-6 
โปรแกรมที่ใช้สอนส่วนใหญ่ ได้แก่ Microsoft Word, Microsoft Excel และ Paint brush ระบบปฏิบัติการที่สอนส่วนใหญ่ คือ Window 95 และ Window 98 
บทเรียนคอมพิวเตอร์ ช่วยสอนสำหรับฝึกทักษะที่ใช้สอนส่วนใหญ่คือ CAIเกมส์, CAIสอนการพิมพ์ดีด และ CAI ฝึกการวาดภาพ ส่วนวิชาที่ใช้ CAI 
เป็นสื่อในการสอนส่วนใหญ่ คือ วิชาภาษาอังกฤษ, คณิตศาสตร์ และภาษาไทย 
หลักสูตรคอมพิวเตอร์และเอกสารตำราเรียนครูคอมพิวเตอร์ เป็นผู้จัดทำเอง 
คอมพิวเตอร์ที่ใช้ในปัจจุบันจัดหามาโดยเงินงบประมาณของโรงเรียน ซึ่ง ได้นำคอมพิวเตอร์มาใช้ในการเรียนการสอนแล้วเฉลี่ยประมาณ 3-4 ปี 
สำหรับความต้องการในอนาคต พบว่า โรงเรียนส่วนมากต้องการเพิ่มห้องปฏิบัติการ คอมพิวเตอร์ 
ส่วนคอมพิวเตอร์ที่มีอยู่ต้องการ RAM และ Hard disk มากขึ้น และทำการ เชื่อมโยงคอมพิวเตอร์กับเครื่องพิมพ์เป็นแบบระบบเครือข่าย 
ต้องการโปรแกรมในการเรียน การสอนที่ทันสมัย ต้องการครูคอมพิวเตอร์ที่มีความสามารถในการถ่ายทอดความรู้และสร้าง แรงจูงใจ
ต้องการหนังสืออ่านนอกเวลาและติดตั้ง Internet เพื่อการศึกษา ต้องการให้มี บทเรียนคอมพิวเตอร์ช่วยสอน (CAI) ในทุกวิชาเรียน 
พร้อมทั้งกำหนดหลักสูตรคอมพิวเตอร์ ที่เป็นมาตรฐาน 
รวมทั้งเน้นภาคปฏิบัติให้นักเรียนใช้โปรแกรมสำเร็จรูปได้ 
ควรเพิ่มงบประมาณ ประจำปีในการซื้ออุปกรณ์และจัดอบรมครูคอมพิวเตอร์ 
และจัดตั้งหน่วยงานในการวางแผน การใช้คอมพิวเตอร์เพื่อการศึกษาในอนาคต

วิทยานิพนธ์นี้เป็นการศึกษาเพื่อทดสอบว่าเรื่องขำขันสามารถช่วยให้ นักศึกษาเรียนรู้คำศัพท์ที่มีหลายความหมายได้หรือไม่โดยการเปรียบเทียบการวัดผล จากการทำแบบทดสอบก่อนและหลังการใช้สื่อการเรียนที่เป็นชุดเดียวกันของนักศึกษา 
เรื่องขำขันที่ใช้ในสื่อการเรียนนี้ได้คัดเลือกมาจากแหล่งต่างๆเช่น หนังสือ รวมเรื่องขำขัน, อินเตอร์เน็ต, และหนังสือพิมพ์ 
โดยเรื่องขำขันแต่ละเรื่องจะมี คำศัพท์ที่มีหลายความหมายอยู่อย่างน้อยหนึ่งคำ 
และเพื่อเป็นการทำให้การศึกษา นี้เป็นที่น่าสนใจมากขึ้นและเป็นการส่งเสริมให้เกิดการเรียนรู้แบบพึ่งตนเอง ผู้ทำวิจัยจึงจัดทำให้สื่อการสอนอยู่ในรูปแบบเชิงเว็บไซด์และยังได้มีการจัดให้ มีหน้าต่างเชื่อมโยงหลายมิติซึ่งมีคำอธิบายพร้อมตัวอย่างการใช้ของคำศัพท์แต่ละ คำในปริบทไว้ 
กลุ่มประชากรตัวอย่างในการทำวิจัยครั้งนี้เป็นนักศึกษาคณะวิศวกรรมศาสตร์ ของมหาวิทยาลัยเทคโนโลยีพระจอมเกล้าธนบุรีจำนวน 4 คน 
การทดลองนี้ใช้เวลารวม ทั้งสิ้น 6 สัปดาห์ต่อเนื่อง 
โดยในสัปดาห์แรกได้จัดให้กลุ่มประชากรตัวอย่าง 
ทั้งหมดทำแบบทดสอบก่อนการใช้สื่อการเรียน
แล้วในสัปดาห์ถัดไปจึงให้กลุ่มประชากร ตัวอย่างเริ่มใช้สื่อการเรียนจนกระทั่งครบ4 สัปดาห์และ
ในสัปดาห์สุดท้ายจึงให้ ทำแบบทดสอบหลังการใช้สื่อ แล้วจึงนำผลของแบบทดสอบทั้งสองครั้งมาเปรียบเทียบกัน 
เพื่อดูการพัฒนาความเข้าใจคำศัพท์ที่มีหลายความหมายของนักศึกษาแต่ละคน 
จากผลของงานวิจัยนี้พบว่านักศึกษาทุกคนมีการพัฒนาในเกณฑ์ที่น่าพอใจ 
ผลของการสัมภาษณ์ได้แสดงการตอบรับเชิงบวกจากนักศึกษาในเรื่องของการใช้เรื่อง ขำขันเพื่อการสอนคำศัพท์รวมทั้งรูปแบบเชิงเว็บไซด์และรูปแบบการเรียนรู้ด้วย ตนเองของสื่อการเรียนที่ใช้ 
นอกจากนี้ยังได้รับคำแนะนำที่มีประโยชน์จาก นักศึกษาในการนำเรื่องขำขันไปใช้ในการสอนภาษาอังกฤษอีกด้วย

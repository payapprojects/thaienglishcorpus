การจัดส่งสินค้าเป็นกิจกรรมที่จำเป็นในทุกอุตสาหกรรมเนื่องจากแหล่งผลิตและ แหล่งบริโภคมักไม่อยู่ในพื้นที่เดียวกัน 
ดังนั้นการจัดส่งสินค้าจึงเป็นบริการที่มาพร้อม กับตัวสินค้า ถ้าบริการดังกล่าวดีก็จะช่วยยกระดับความพอใจในการบริโภคสินค้า 
อย่างไรก็ตาม ในปัจจุบันยังไม่มีวิธีการประเมินคุณภาพการให้บริการจัดส่งสินค้า ทำให้ผู้ให้บริการ ไม่สามารถปรับปรุงคุณภาพการบริการจัดส่งสินค้าได้สอดคล้องกับความต้องการของลูกค้า 
ดังนั้นการศึกษานี้จึงจัดทำขึ้นเพื่อเสนอวิธีการประเมินคุณภาพการให้บริการจัดส่งสินค้า ซึ่งจะช่วยให้ผู้ที่เกี่ยวข้องได้ข้อมูลที่สำคัญในการยกระดับคุณภาพการบริการจัดส่ง สินค้าต่อไป 
การศึกษาเริ่มจากการคัดเลือกวิธีที่เหมาะสมสำหรับประเมินคุณภาพการให้บริการ จัดส่งสินค้า 
จากนั้นผู้วิจัยได้พัฒนาดัชนีวัดคุณภาพในส่วนต่าง ๆ ของการให้บริการตาม แนวคิดของวิธีการที่คัดเลือกไว้ 
ซึ่งดัชนีดังกล่าวได้ถูกนำมาทดสอบความเหมาะสมโดยนัก วิชาการและผู้เชี่ยวชาญด้านการจัดส่งสินค้าของภาครัฐและเอกชน 
สุดท้ายวิธีการและดัชนี วัดคุณภาพที่พัฒนาขึ้นได้นำมาทดสอบกับ 2 กรณีศึษาที่มีความแตกต่างกันอย่างมากทั้งในด้าน ขนาดขององค์กรรวมทั้งความหลากหลายของสินค้าและปริมาณสินค้าที่จัดส่ง 
ทั้งนี้เพื่อ ให้มั่นใจว่าวิธีการและดัชนีที่พัฒนาขึ้นสามารถใช้ประเมินคุณภาพการให้บริการจัดส่งสินค้า ได้อย่างเหมาะสมต่อไป 
ผลจากการศึกษาพบว่าแบบจำลอง Service Quality Gap มีความเหมาะสมสำหรับใช้ประเมิน คุณภาพการให้บริการจัดส่งสินค้า เนื่องจากเป็นวิธีที่ประเมินคุณภาพใน 5 ส่วนของการ ให้บริการอย่างครบถ้วน คือ การศึกษาความต้องการของลูกค้า การกำหนดมาตรฐานการให้บริการ ความสามารถในการให้บริการ การประชาสัมพันธ์การให้บริการ และระดับคุณภาพในการให้บริการ 
โดยที่คุณภาพในส่วนต่าง ๆ ของการบริการสามารถประเมินได้ด้วยค่าดัชนี 60 ดัชนีที่ได้ จากการสัมภาษณ์ลูกค้า และเจ้าหน้าที่ระดับบริหารและระดับปฏิบัติการในฝ่ายจัดส่งสินค้า ของผู้ให้บริการ 
ผลการศึกษายังพบด้วยว่าองค์กรขนาดเล็กซึ่งมีประเภทสินค้าไม่หลากหลาย และมีปริมาณจัดส่งไม่มาก สามารถให้บริการได้ดีกว่าการบริการขององค์กรขนาดใหญ่ซึ่งมี ประเภทสินค้าหลากหลาย และมีปริมาณสินค้าที่จัดส่งมาก กล่าวคือ ลูกค้ารู้สึกว่าบริการ ที่ได้รับจากองค์กรขนาดเล็กและขนาดใหญ่แตกต่างจากสิ่งที่ลูกค้าคาดหวังในระดับคะแนน 0.654 และ 1.135 จากคะแนนความแตกต่างสูงสุด 4 คะแนน 
โดยมีข้อสังเกตว่าคุณภาพการให้ บริการจะขึ้นอยู่กับ 2 ปัจจัย คือ การศึกษาความต้องการของลูกค้าอย่างจริงจัง และความ คาดหวังของลูกค้าซึ่งเกิดจากการพูดปากต่อปากเกี่ยวกับการบริการ ความต้องการส่วนตัว ประสบการณ์ในอดีต และการโฆษณาประชาสัมพันธ์ 
ผลการศึกษายังสรุปได้ด้วยว่าปัญหาที่ลูกค้าต้องการให้แก้ไข 3 อันดับแรก คือ ความไม่สะดวกในการติดต่อกับผู้ให้บริการ ความล่าช้าในการรับคืนสินค้า และการจัดส่ง ไม่ตรงเวลาในขณะที่ปัญหาภายในองค์กรของผู้ให้บริการจัดส่งสินค้าที่ควรแก้ไข 3 อันดับแรก คือ 
การขาดการประสานงานระหว่างแผนกปฏิบัติการกับประชาสัมพันธ์ การขาดการประสานงาน ภายในแผนกเดียวกัน และการไม่ปฏิบัติงานภายใต้เป้าหมายเดียวกัน
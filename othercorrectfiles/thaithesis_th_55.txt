การวิจัยครั้งนี้มีจุดมุ่งหมายเพื่อวิเคราะห์หาตัวแปรที่จำแนกความสำเร็จของนักเรียนในเขตภาคเหนือในการสอบเข้ามหาวิทยาลัยเชียงใหม่ประเภทโครงการพิเศษ ประจำปีการศึกษา 2532 
ผลการวิจัยพบว่า ตัวแปรที่จำแนกกลุ่มนักเรียนที่สอบคัดเลือกได้และสอบไม่ได้ ประกอบด้วยเกรดเฉลี่ยในระดับชั้นมัธยมศึกษาปีที่ 6 ระยะเวลาที่ใช้ในการเตรียมสอบคัดเลือก อาชีพของบิดารับราชการ ระดับการศึกษาของมารดา อาชีพของบิดารับจ้าง อาชีพของบิดาค้าขาย การจัดซื้อหนังสือและอุปกรณ์การเรียน อาชีพของบิดาทำการเกษตรกรรม แผนการเรียนอังกฤษ-ฝรั่งเศส การเรียนพิเศษหรือเรียนกวดวิชา ความเหมาะสมของสถานที่ในบ้านสำหรับการทำงาน-อ่านหนังสือ ท้องถิ่นที่เกิดในเขตเทศบาล การให้คำแนะนำของครูผู้สอนและครูประจำชั้น เชื้อชาติของบิดา และความมุ่งหวังของบิดามารดาหรือผู้ปกครองในการศึกษาต่อของนักเรียน ตัวแปรดังกล่าวมีแนวโน้มเป็นลักษณะของกลุ่มที่นักเรียนที่สอบได้ 
และตัวแปรที่มีแนวโน้มเป็นลักษณะของกลุ่มนักเรียนที่สอบไม่ได้ ได้แก่เพศ อาชีพของมารดารับราชการการแลกเปลี่ยนความรู้ใหม่ของสมาชิกในครอบครัว การจัดสอนพิเศษของโรงเรียนโดยจ้างบุคคลภายนอกมาสอน การแนะนำของสมาชิกในครอบครัวให้นักเรียนอ่านหนังสือที่เป็นประโยชน์ต่อการเรียน แผนการเรียนอังกฤษ-คณิตศาสตร์ การแนะนำหรืออธิบายการบ้านให้นักเรียน การจัดครูในโรงเรียนสอนเสริมนอกเวลาเรียนปกติ และการดูหนังสือเพื่อเตรียมสอบคัดเลือกโดยดูคนเดียวแล้วให้รุ่นพี่ติวให้
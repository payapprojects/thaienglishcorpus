การวิจัยนี้มีวัตถุประสงค์ที่จะวิเคราะห์แหล่งข้าวด้านพลังงานสำหรับสื่อมวลชน เพื่อให้เข้าถึงบทบาทของแหล่งข่าวในฐานะผู้ส่งข่าวสารด้านพลังงานซึ่งทำการศึกษาตั้งแต่ลักษณะโครงสร้าง 
องค์การการบริหารงานสื่อสารรวมทั้งกระบวนการผลิตและเผยแพร่ข่าวสารด้านพลังงาน โดยอาศัยทฤษฎีการสื่อสาร ทฤษฎีองค์การ แนวความคิดเกี่ยวกับผู้รักษาประตู การกำหนดประเด็นการรับรู้ข่าวสาร การจัดการข่าวสารในลักษณะมืออาชีพ และแนวคิดเกี่ยวกับความน่าเชื่อถือของแหล่งข่าว ตลอดจนคุณค่าของข่าวเป็นแนวทางเข้าสู่ปัญหาของการวิจัย 
ซึ่งผลการวิจัยมีดังนี้ 
แหล่งข่าวมีปฏิสัมพันธ์เกี่ยวเนื่องกับสภาพแวดล้อมทั้งภายในภายนอกตลอดเวลา 
การบริหารงานสื่อสารในปริบทสังคมจึงมุ่งไปที่การประสานงานกับภาครัฐบาลและสื่อมวลชนอันเป็นหน่วยงานหลักที่เกี่ยวข้องกับธุรกิจน้ำมันทั้งโดยตรงและอ้อม 
และหน้าที่ประการสุดท้ายก็คือ การผลิตและเผยแพร่ข่าวสารด้านพลังงานซึ่งถือเป็นการสื่อสารตามมาตรฐานวิชาชีพจากองค์การสู่สาธารณชนโดยอาศัยสื่อเฉพาะกิจ (วารสาร) จากแหล่งข่าวโดยตรงและสื่อมวลขน (หนังสือพิมพ์) เป็นช่องทางการสื่อสาร 
แม้บางครั้งมิได้เปิดเผยแหล่งข่าวอย่างชัดเจน แต่ก็สามารถสะท้อนถึงความสัมพันธ์ระหว่างข่าวและสื่อมวลชนในระดับต่าง ๆ 
ได้ กล่าวได้ว่า แหล่งข่าวมีจุดมุ่งหมายในการนำเสนอข่าวสารด้านพลังงาน และการใช้ประโยชน์จากสื่ออย่างแน่ชัด อาทิ 
เพื่อการสร้างภาพพจน์ของเป็นผู้นำทางด้านเทคโนโลยี การบำเพ็ญประโยชน์ต่อสังคม หรือแม้แต่การดิ้นรนเพื่อความอยู่รอดขององค์การ อันเป็นเป้าหมายทางธุรกิจที่แฝงเร้นอยู่ในวัตถุประสงค์การสื่อสารทั่ว ๆ ไป 
ซึ่งลักษณะประการหลังนี้ต้องอาศัยการวางแผนล่วงหน้า การนำเสนออย่างเป็นระบบและสามารถโยงใยไปถึงยุทธศาสตร์ของการแข่งขันได้อย่างสอดคล้องยิ่ง
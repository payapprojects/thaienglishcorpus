เป็นผู้หญิงแท้จริงแสนลำบากไหนจะต้องดูแลตัวเองให้ดูดีตลอดเวลาแล้ว ก็ต้องไม่ลืมดูแลสุขภาพร่างกายด้วย 
โดยเฉพาะเรื่องของ “เต้านม” ที่เราต้องหมั่นตรวจสุขภาพเต้านมและสังเกตุอย่างสม่ำเสมอ เพราะหากเกิดความผิดปกติขึ้นนั่นอาจเป็นสัญญาณร้ายของ “มะเร็งเต้านม” ได้  
ซึ่งเราสามารถตรวจเช็คความผิดปกติของเต้านมได้ง่ายๆ ด้วยการตรวจเต้านมด้วยตัวเอง
เริ่มตรวจเต้านมได้เมื่อไหร่?
ตรวจหลังประจำเดือนมา 7-10 วัน นับจากวันแรกของการมีประจำเดือน
ตรวจเป็นประจำทุกเดือน
ตรวจวันเดียวกันของทุกเดือน ถ้าหากไม่มีประจำเดือนแล้ว
ตรวจเต้านมไม่ยาก แค่ 6 วิธีนี้
 ยืนหน้ากระจก แล้วดูที่เต้านมทั้ง 2 ข้าง แล้วสังเกตว่า ขนาด รูปร่าง สีผิว ตำแหน่งของเต้านม หัวนม เป็นอย่างไร และควรเทียบการเปลี่ยนแปลงกับเดือนก่อน
หลังจากนั้นให้ยกแขนขึ้นเหนือศีรษะทั้ง 2 ข้าง แล้วดูที่เต้านมอีกครั้ง
ค่อยๆ หมุนตัวช้าๆ เพื่อที่จะดูบริเวณด้านข้างของเต้านม
มือเท้าเอว และโน้มตัวมาข้างหน้าเล็กน้อย ดูความเปลี่ยนแปลงซ้ำอีกครั้ง
ใช้นิ้วมือบีบที่หัวนมเบาๆ ดูว่ามีเลือด หนอง หรือน้ำไหลออกจากหัวนมหรือไม่
เริ่มคลำเต้านม ให้คลำตั้งแต่กระดูกไหปลาร้าลงมา ใช้มือซ้ายคลำเต้านมข้างขวา
ให้ใช้นิ้วชี้ นิ้วกลาง และนิ้วนางทั้ง 3 นิ้ว ค่อยๆ กดลงบนผิวหนังเบาๆ และกดแรงขึ้น จนกระทั่งสัมผัสกระดูกซี่โครง คลำเต้านมให้ทั่วทิศทาง
การคลำทำได้หลายแบบ
สิ่งที่สำคัญคือต้องคลำให้ทั่วเต้านมไปจนถึงบริเวณรักแร้ใต้วงแขน หลังจากนั้นให้เปลี่ยนมาคลำอีกข้างแบบเดียวกัน
เมื่อเสร็จการคลำในท่ายืนแล้ว ให้เปลี่ยนเป็นคลำในท่านอนโดยใช้หมอนหนุนไหล่ข้างที่จะคลำ แล้วคลำซ้ำเหมือนท่ายืน 
พบความผิดปกติเหล่านี้ต้องรีบพบแพทย์
มีก้อนลูกบริเวณเต้านมหรือใต้รักแร้
มีเลือดหรือหนองไหลมาจากหัวนม
มีอาการเจ็บหรือปวดบริเวณเต้านม
มีก้อนเนื้อเต้านมที่หนาผิดปกติ
หมั่นสังเกตุตัวเองและร่างกายเป็นประจำหากพบความผิดปกติควรรีบไปพบแพทย์ตรวจหาสาเหตุเพื่อที่จะได้ทำการรักษาได้อย่างทันท่วงที

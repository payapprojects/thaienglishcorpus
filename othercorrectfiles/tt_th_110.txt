การศึกษานี้มีจุดมุ่งหมายเพื่อศึกษาผลของการฝึกพลัยโอเมตริกต่อความสามารถ ในการกระโดดสูงและแรงปฏิกิริยาจากพื้นในชายไทยสุขภาพดี 
โดยผู้เข้าร่วมการศึกษา เป็นชาย 30 คน มีอายุระหว่าง 18-30 ปี 
ถนัดแขนและขาข้างขวา และไม่มีประวัติบาดเจ็บ รุนแรง 
ถูกแบ่งโดยการสุ่มเป็น 2 กลุ่ม คือกลุ่มควบคุม และกลุ่มพลัยโอเมตริก 
ผู้เข้าร่วม การศึกษาทั้ง 2 กลุ่ม มีอายุ, น้ำหนัก, ส่วนสูง, และค่าดัชนีมวลกายใกล้เคียงกัน 
กลุ่มพลายโอเมตริกจะได้รับการฝึกสัปดาห์ละ 3 วัน เป็นเวลา 4 สัปดาห์ 
โปรแกรม พลัยโอเมตริกที่ใช้ในการฝึกครั้งนี้ ได้พัฒนาจากวรรณกรรม และประสบการณ์ของผู้ฝึกสอน 
อีกทั้งได้ทดสอบในการศึกษานำร่อง จนได้โปรแกรมที่เหมาะสม 
การทดสอบจะทำในวันที่ 1, 7, และ 13 
โดยก่อนทำการทดสอบผู้เข้าร่วมการศึกษา จะต้องทำการ อบอุ่นร่างกาย และซ้อมก่อนการทดสอบ เพื่อให้เกิดความเคยชินกับอุปกรณ์ ที่ใช้ในการทดสอบ 
จากนั้นทำการกระโดดสูง 3 ครั้ง โดยทุกครั้งเท้าทั้ง 2 ข้างจะต้อง ลงสู่พื้นพร้อมกัน และไม่มีส่วนใดส่วนหนึ่งของเท้าออกนอก forceplate 
ค่าแรงปฏิกิริยา จากพื้นและมุมข้อเท้า ข้อเข่า และข้อสะโพกในครั้งที่กระโดดได้สูงที่สุดทั้งในช่วง ย่อก่อนกระโดดและช่วงลงสู่พื้น ถูกนำมาคำนวณ
สำหรับการทดสอบในวันที่ 7 และ 13 จะต้องกระโดดที่ความสูงเท่าเดิมที่เคยทำได้ในวันที่ 1 อีกครั้ง 
ผลของการศึกษาพบว่า ความสามารถในการกระโดดสูงเพิ่มขึ้นอย่างมีนัยสำคัญทาง สถิติภายหลังการฝึกพลัยโอเมตริก ส่วนค่าแรงปฏิกิริยาจากพื้น 
ไม่พบความแตกต่างอย่าง มีนัยสำคัญทางสถิติในทั้ง 2 กลุ่ม แต่พบว่ามีแนวโน้มลดลงในกลุ่มที่ได้รับการฝึก พลัยโอเมตริก ทั้งในช่วงย่อก่อนกระโดดและช่วงลงสู่พื้น 
ในขณะที่มุมข้อสะโพกมีการ ลดลงภายหลังการฝึกอย่างมีนัยสำคัญ ทั้งการกระโดดที่สูงที่สุด และกระโดดที่ความสูง เท่าครั้งแรกในช่วงย่อก่อนกระโดด แต่ไม่พบความแตกต่างในทุกมุม ในช่วงก่อนเท้าแตะพื้น และช่วงลงสู่พื้น 
จากผลที่ได้สรุปว่า ภายหลังการฝึกพลัยโอเมตริกเป็นเวลา 4 สัปดาห์ สัปดาห์ละ 3 ครั้ง สามารถเพิ่มความสามารถในการกระโดดสูง และมีแนวโน้มที่จะลดค่าแรงปฏิกิริยา จากพื้น ทั้งช่วงย่อก่อนกระโดดและช่วงลงสู่พื้น 
สำหรับการศึกษาในครั้งต่อไป มีความ น่าสนใจที่จะศึกษาความเร็วเชิงมุม ความเร็วของการกระโดด ระยะเวลาของแต่ละช่วง การกระโดด และ electromyographic activity ภายหลังการฝึกพลัยโอเมตริก 
นอกจากนี้ ยังมีความน่าสนใจที่จะนำโปรแกรมพลัยโอเมตริกนี้ ไปศึกษาในนักกีฬา
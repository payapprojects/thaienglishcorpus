โรคความดันโลหิตสูงชนิดไม่ทราบสาเหตุ เป็นโรคเรื้อรัง ที่ก่อให้เกิดปัญหาทางสุขภาพ ที่สำคัญเพราะเป็นโรคที่ไม่แสดงอาการจนกว่าจะเกิดภาวะแทรกซ้อน
โรคนี้พบได้ในผู้ที่มี พฤติกรรมการดำเนินชีวิตที่ไม่เหมาะสม 
การรักษาเพื่อให้ผู้ป่วยมีชีวิตที่ยืนยาว แต่ผู้ป่วย ต้องรับประทานยาตลอดชีวิตและมีพฤติกรรมส่งเสริมสุขภาพที่เหมาะสม 
วัตถุประสงค์ของการ วิจัยครั้งนี้ คือศึกษาพฤติกรรมส่งเสริมสุขภาพ และปัจจัยที่เกี่ยวข้องกับการมีพฤติกรรม ส่งเสริมสุขภาพที่ไม่เหมาะสม
โดยประยุกต์กรอบแนวคิดของกรีนและครูเตอร์ คือ PRECEDE Framework โดยศึกษาหาสาเหตุของการมีพฤติกรรมส่งเสริมสุขภาพที่ไม่เหมาะสมโดยใช้ปัจจัยนำ ได้แก่ 
ความรู้เกี่ยวกับโรคความดันโลหิตสูงชนิดไม่ทราบสาเหตุ เจตคติต่อพฤติกรรมส่งเสริม สุขภาพ 
ปัจจัยเอื้ออำนวย ได้แก่ สถานที่ และอุปกรณ์ที่เอื้ออำนวยให้เกิดพฤติกรรมส่งเสริม สุขภาพ 
และปัจจัยส่งเสริม ได้แก่ พฤติกรรมเสริมแรงทางบวก ได้แก่ การให้ความดูแลเอาใจใส่ ช่วยเหลือ ให้กำลังใจ (คำชมเชย)
กลุ่มตัวอย่างเป็นผู้ป่วยโรคความดันโลหิตสูงชนิดไม่ทราบ สาเหตุ ที่มารับการรักษา ณ วิทยาลัยแพทยศาสตร์กรุงเทพมหานครและวชิรพยาบาล จำนวน 120 ราย 
วิเคราะห์ข้อมูลโดยใช้ค่าร้อยละ ค่าเบี่ยงเบนมาตราฐานและค่าสัมประสิทธิ์สหสัมพันธ์ ของเพียร์สัน 
ผลการวิจัยพบว่า พฤติกรรมส่งเสริมสุขภาพของผู้ป่วยโรคความดันโลหิตสูงชนิดไม่ทราบ สาเหตุโดยรวม อยู่ในระดับที่เหมาะสมเป็นส่วนใหญ่  
และพบว่า พฤติกรรมส่งเสริมสุขภาพโดยรวมมีความสัมพันธ์ทางบวกอย่างมีนัยสำคัญทางสถิติ กับเจตคติต่อ พฤติกรรมส่งเสริมสุขภาพ สถานที่ที่เอื้ออำนวยให้เกิดพฤติกรรมส่งเสริมสุขภาพ และอุปกรณ์ที่ เอื้ออำนวยให้เกิดพฤติกรรมส่งเสริมสุขภาพ ตามลำดับ  
จากการศึกษานี้มีข้อเสนอแนะคือ พยาบาลควรมุ่งส่งเสริม และศึกษาวิธีการสร้างเจตคติ ที่ดีต่อการมีพฤติกรรมส่งเสริมสุขภาพที่เหมาะสม และนำมาปฏิบัติต่อผู้ป่วย 
นอกจากนี้บุคลากร ในทีมสุขภาพควรเห็นความสำคัญและความจำเป็นของสถานที่และอุปกรณ์ที่เอื้ออำนวยให้เกิด พฤติกรรมส่งเสริมสุขภาพ 
โดยการประยุกต์ให้สามารถใช้ในการปฏิบัติพฤติกรรมส่งเสริมสุขภาพ ให้เหมาะสม
ผลจากการเติบโตอย่างรวดเร็วในทางอุตสาหกรรม ทำให้ความซับซ้อนในกระบวนการ ผลิตเพิ่มมากขึ้น 
ดังนั้นระบบควบคุมแบบเดิมที่ใช้จะไม่สามารถให้ผลการควบคุมที่ดีได้ เนื่องจากข้อจำกัดในเรื่องจำนวนกระบวนการที่สามารถควบคุมได้และเรื่องการควบคุม กระบวนการในเวลาจริง
ระบบควบคุมแบบใหม่ที่นิยมใช้คือระบบสกาดา
แต่การพัฒนาที่ เกิดขึ้นในระบบนี้มักเน้นทางด้านการติดต่อสื่อสารข้อมูล ในขณะที่ตัวควบคุมที่ใช้ในระบบ มักเป็นแบบธรรมดา เช่น แบบเปิด/ปิด
ดังนั้นงานวิจัยนี้จึงมีวัตถุประสงค์ที่จะสร้างต้นแบบ ควบคุมสกาดาที่มีชนิดตัวควบคุมหลายชนิดให้เลือกใช้
การสื่อสารข้อมูลภายในระบบที่ พัฒนาขึ้นจะเป็นไปตามมาตรฐาน RS-485 และข้อมูลภายในระบบจะถูกส่งผ่านในรูปแบบ ฮาล์ฟ-ดูเพล็กซ์ ซึ่งใช้สายส่งสัญญาณ 2 เส้น และสามารถส่งผ่านข้อมูลได้ในระยะทางสูงสุด 4000 ฟุต
และสามารถเชื่อมต่ออุปกรณ์เข้ากับระบบได้สูงสุด 32 อุปกรณ์
ระบบควบคุมนี้จะ ประกอบด้วยหน่วยควบคุมระยะไกล 2 หน่วยและหน่วยประมวลผลกลาง 1 หน่วย ซึ่งสามารถ ใช้งานได้กับตัวควบคุม 3 แบบ คือ GMC ฟัซซี่และพีไอ
กระบวนการที่นำมาใช้ทดสอบการ ทำงานของต้นแบบควบคุม คือ กระบวนการระเหย ซึ่งมีตัวแปรควบคุม 3 ตัว คือ ระดับของ เหลวภายในเครื่องแยก (L2) ความเข้มข้นของผลิตภัณฑ์ (X2) และความดันภายในเครื่อง ระเหย (P2)
ตัวควบคุมฟัซซี่จะถูกออกแบบตามขั้นตอน NFC ซึ่งจะได้เป็นตัวควบคุมแบบ ฟัซซี่รูลเบส
 ทั้งนี้วิธีการ Fuzzy c-Means Clustering และ Partition Coefficient ได้ถูกนำ มาประยุกต์ในขั้นตอนของการแบ่งกลุ่มข้อมูล
อีกทั้งได้มีการพัฒนาตัวควบคุมฟัซซให้มีการ ใช้รูปแบบของ Membership Function ที่แตกต่างกัน 2 แบบ คือ แบบสามเหลี่ยมและแบบ ทรงระฆัง เพื่อศึกษาผลกระทบของชนิด Membership Function ที่มีต่อประสิทธิภาพการ ควบคุมและการพัฒนาตัวควบคุมฟัซซี่บนต้นแบบควบคุมสกาดาที่พัฒนาขึ้น
 โดยตัวควบคุม ฟัซซี่แบบที่ 1 จะใช้กฏการควบคุม 10 ข้อ และ 30 ข้อ
 สำหรับการรบกวนระบบแบบเปลี่ยน แปลงค่าตัวแปรรบกวนและแบบการเปลี่ยนค่าเป้าหมายของระบบ สำหรับตัวควบคุมฟัซซี่ แบบที่ 2 จะใช้กฏการควบคุม 22 ข้อสำหรับการรบกวนระบบแบบเปลี่ยนแปลงค่าตัวแปร รบกวน และ 23 ข้อสำหรับการรบกวนระบบแบบเปลี่ยนแปลงค่าเป้าหมาย
 ผลการควบคุม กระบวนการของตัวควบคุมฟัซซี่ที่ใช้แบบ Membership Function ที่ต่างกันแสดงให้เห็นว่า Membership Function แบบสามเหลี่ยมให้ผลการควบคุมที่ราบเรียบกว่า เนื่องจากค่าความ เป็นสมาชิกที่ได้จากการใช้ Membership Function แบบสามเหลี่ยมจะปรากฏจะไม่ทำให้เกิด การใช้กฏการควบคุมที่ขัดแย้งกันในเวลาเดียวกัน 
 สำหรับผลการควบคุมจากตัวควบคุม GMC ฟัซซี่และพีไอแสดงว่า ตัวควบคุม GMC ให้ผลการควบคุมที่ดีที่สุด เนื่องจากลักษณะสมการ ของ GMC ได้มีการรวมลักษณะของ Feedforward และการลดผลจาก Coupling เอาไว้ใน แบบ Feedback แล้ว 
 สำหรับตัวควบคุมแบบฟัซซี่ มีเพียงความสามารถในการลดผลจากการ Coupling เท่านั้น จึงให้ผลการควบคุมที่ดีรองจากแบบ GMC
 อีกทั้งตัวควบคุมฟัซซี่ยังใช้ ข้อมูลที่ได้จากการทำ Simulation ของเครื่องระเหยที่ใช้ตัวควบคุม GMC
รวมทั้งขั้นตอนของ ฟัซซี่ที่ใช้ในการควบคุมจะทำให้ประสิทธิภาพในการควบคุมของตัวควบคุมฟัซซี่ลดต่ำลง
ในขณะที่ตัวควบคุมพีไอให้ผลการควบคุมที่ต่ำที่สุดในการเปรียบเทียบ เพราะเป็นการควบคุมแบบ Feedback ธรรมดา ซึ่งไม่สามารถลดผลกระทบที่เกิดจาก Coupling 
และไม่มีการรวมลักษณะ ของ Feedforward ไว้ในการควบคุม อย่างไรก็ตามลักษณะของ Feedforward สามารถถูก กำหนดเข้าไปในตัวควบคุมฟัซซี่ได้ด้วยการเปลี่ยนลักษณะของข้อมูลที่ใช้ในการพัฒนาตัว ควบคุมฟัซซี่
โดยปกติการตรวจวินิจฉัยหา “ภาวะกรดไหลย้อนเรื้อรัง” มักใช้วิธีการส่องกล้องตรวจ
แต่สำหรับผู้ป่วยบางรายที่การส่องกล้องไม่สามารถอธิบายถึงความผิดปกติที่เกิดขึ้นได้ การตรวจด้วยเครื่องตรวจการบีบตัวของทางเดินอาหาร 
Manometry จึงเป็นอีกทางเลือกหนึ่งที่ช่วยวินิจฉัยโรคกรดไหลย้อนเรื้อรังได้แบบเจาะลึกกว่า
ตรวจ “กรดไหลย้อน” แบบเจาะลึก...ด้วยเครื่องมือทันสมัย
เมื่อการส่องกล้องตรวจ..ไม่สามารถค้นหาสาเหตุของอาการได้ 
แพทย์จะเลือกใช้ 24 hours pH monitoring เครื่องมือที่ใช้ในการตรวจวินิจฉัยกรดไหลย้อนแบบมาตรฐาน เป็นการตรวจสอบว่ามีกรดไหลย้อนขึ้นมาในหลอดอาหารมากแค่ไหน
อย่างไรก็ตามวิธีนี้ได้รับมาตรฐาน
โดยการใส่สายขนาดเล็กเข้าไปในจมูก เชื่อมต่อกับเครื่องวัดกรดไหลย้อน 
โดยคนไข้จะต้องนำอุปกรณ์ติดตัวตลอด 24 ชั่วโมง เพื่อวิเคราะห์ปริมาณกรดที่ไหลขึ้นมาหากปริมาณสูงก็อาจพิจารณาผ่าตัดในรายบุคคลได้ 
โดยการวัดกรดไหลย้อน ด้วยเครื่อง 24h. PH monitoring จำเป็นต้องใช้คู่กับเครื่องตรวจการบีบตัวของทางเดินอาหาร หรือ Manometry เพื่อใช้ในการหาตำแหน่งหูรูดกระเพาะอาหารที่ชัดเจน ทำให้สามารถวางสายวัดกรดในตำแหน่งที่แม่นยำที่สุด อีกทั้งยังสามารถประเมินการบีบตัวของหลอดอาหารได้อีกด้วย
ข้อควรรู้เกี่ยวกับการตรวจด้วย Manometry
คนไข้ต้องงดน้ำ งดอาหาร และต้องหยุดยาที่จะรบกวนการบีบตัวของหลอดอาหารก่อนใส่สายตรวจทางจมูก
แพทย์จะพ่นยาชาก่อนใส่สายทางจมูก
ใช้เวลาเพียงไม่กี่นาทีเท่านั้นหากคนไข้ให้ความร่วมมือเป็นอย่างดี 
เมื่อใส่สายลงไปในกระเพาะอาหารแล้วคนไข้สามารถเห็นจากจอแสดงผลได้แบบเรียลไทม์ทันที
เมื่อปลายสายอยู่ในกระเพาะอาหารแล้วแพทย์จะให้คนไข้กลืนน้ำ 10 คำ เพื่อดูว่าระหว่างการกลืนหลอดอาหารและหูรูดบีบตัวอย่างไร
 ซึ่งการกลืนแต่ละครั้งต้องมีคุณภาพมากพอที่จะดูการทำงานของอวัยวะได้อย่างชัดเจน
 การใส่สาย Manometry ทางจมูกไม่มีผลข้างเคียงและภาวะแทรกซ้อนในการตรวจ
หากใส่ทางจมูกอาจจะมีการระคายเคืองเล็กน้อยตอนใส่สาย และอาจมีน้ำมูกหรือเลือดออกเพียงเล็กน้อย แต่ไม่รุนแรงจนถึงขั้นอวัยวะทะลุแน่นอน
ซึ่งหากคนไข้ให้ความร่วมมือกับแพทย์เป็นอย่างดี การรักษาจะใช้เวลาประมาณ 45นาที เท่านั้น
โรงพยาบาลพญาไท 2 เรามีความพร้อมในการรักษาโรคกรดไหลย้อนแบบครบวงจร
ทั้งการวินิจฉัยโรคที่แม่นยำหลากหลายทางเลือกในการรักษา พร้อมด้วยทีมแพทย์และเทคโนโลยีการแพทย์ที่ทันสมัย 
ทำให้เราช่วยคุณหยุด ภาวะกรดไหลย้อน.
 ก่อนที่จะกลายเป็นปัญหาเรื้อรังได้
การวิจัยครั้งนี้มีจุดมุ่งหมายเพื่อหาความชุกของภาวะซึมเศร้าในผู้ป่วยเด็กโรคหัวใจพิการแต่กำเนิดและศึกษาปัจจัยที่เกี่ยวข้องกับภาวะซึมเศร้า 
กลุ่มตัวอย่างที่ใช้ในการศึกษาเป็นผู้ป่วยเด็กโรคหัวใจพิการแต่กำเนิด จำนวน 350 คน มีอายุ 10-15 ปี และมีคุณสมบัติตามเกณฑ์ที่กำหนดไว้ 
กลุ่มตัวอย่างได้มารับการรักษาในช่วงเวลาที่ทำการศึกษาที่คลินิกโรคหัวใจเด็ก ณ โรงพยาบาลศิริราช จุฬาลงกรณ์รามาธิบดี และสถาบันสุขภาพเด็กแห่งชาติมหาราชินี 
เครื่องมือที่ใช้ในการเก็บรวบรวมข้อมูลคือ แบบสอบถามข้อมูลทั่วไป แบบวัดอาการซึมเศร้าแบบวัดความสัมพันธ์ในกลุ่มเพื่อน แบบสอบถามเกี่ยวกับการเลี้ยงดูผู้ป่วยความสัมพันธ์ระหว่างสมาชิกในครอบครัว 
และเศรษฐานะของครอบครัววิเคราะห์ข้อมูลโดยใช้โปรแกรม spss/pc+ 
สถิติที่ใช้ในการวิจัยประกอบด้วย ค่าร้อยละ ค่าเฉลี่ย ส่วนเบี่ยงเบนมาตรฐาน และ Chi-SquareTest ซึ่งใช้ในการหาความสัมพันธ์ระหว่างภาวะซึมเศร้าและปัจจัยที่เกี่ยวข้อง 
ผลการศึกษาพบว่า ความชุกของภาวะซึมเศร้าในผู้ป่วยเด็กโรคหัวใจพิการแต่กำเนิด คิดเป็นร้อยละ 30.9 
ปัจจัยที่มีความสัมพันธ์กับภาวะซึมเศร้าอย่างมีนัยสำคัญทางสถิติ ได้แก่ อายุของผู้ป่วย (p<.05) ระดับการศึกษาของผู้ป่วย (p<.0s1) ความสัมพันธ์ระหว่างสมาชิกในครอบครัว (p<.05)เศรษฐานะของครอบครัว (p<.01) และความสัมพันธ์ในกลุ่มเพื่อน (p<.01)
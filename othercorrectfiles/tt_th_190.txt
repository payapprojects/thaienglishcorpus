การวิจัยครั้งนี้เป็นการศึกษาวิจัย ณ จุดเวลาใดเวลาหนึ่ง เพื่อศึกษาความชุกของโรคติดการพนันและปัจจัยที่เกี่ยวข้องในผู้ป่วยที่ติดสารเอมเฟตามีน ที่เข้ารับการบำบัดรักษาในสถาบันธัญญารักษ์ กลุ่มตัวอย่างได้แก่ผู้ป่วยที่ติดเอมเฟตามีนที่เข้ารับการรักษาในสถาบันธัญญารักษ์ 
โดยศึกษากลุ่มตัวอย่าง จำนวน 140 คน
เครื่องมือที่ใช้รวบรวมข้อมูลในการศึกษาคือแบบสอบถามข้อมูลทั่วไป และแบบสัมภาษณ์เพื่อวินิจฉัยโรคติดการพนัน โดยยึดเกณฑ์วินิจฉัยของ DSM IV 
สถิติที่ใช้ในการวิเคราะห์ได้แก่ สถิติเชิงพรรณา และสถิติเชิงอนุมาน 
ผลการวิจัยพบว่า ความชุกของโรคติดการพนันในผู้ป่วยที่ติดสารเอมเฟตามีนที่เข้ารับการบำบัดรักษาในสถาบันธัญญารักษ์ ร้อยละ 24.30 (ชายร้อยละ 35.70, หญิงร้อยละ 12.90)
ข้อมูลสถิติจำนวนประชากรยกเว้นเรื่อง เพศ ไม่เกี่ยวข้องกับโรคติดการพนัน 
และพบว่าปัจจัยทางด้านการถูกโรงเรียนภาคทัณฑ์ การถูกโรงเรียนสั่งพักการเรียน สถานภาพสมรสของบิดามารดาการคบเพื่อนที่เล่นการพนัน มีความเกี่ยวข้องกับโรคติดการพนัน
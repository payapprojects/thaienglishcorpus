หลังจากการผ่าตัดศัลยกรรมย่อมเกิดแผลตามมาเป็นเรื่องปกติ
โดยเฉพาะอาการบวมช้ำยิ่งพบเจอได้ทั่วไปสำหรับการศัลยกรรม หลายคนซีเรียสมากกับเรื่องนี้เพราะกลัวจะหายช้า กลัวจะช้ำหลายวัน จนบางครั้งเครียดกว่าการผ่าตัดซะอีก
หลายคนชอบคิดว่าอาการบวมช้ำนั้นเป็นเพราะหมอมือหนัก หมอไม่เก่ง 
จริงๆ แล้วอาการบวมหรือช้ำหลังการผ่าตัดนั้นเรียกได้ว่าเป็นเรื่องปกติที่เกิดขึ้นหลังการผ่าตัดทุกชนิด เพราะการผ่าตัดนั้นเป็นการทำให้เนื้อเยื่อได้รับการบาดเจ็บชนิดหนึ่ง
ซึ่งสภาพร่างกายแต่ละคนก็มีการตอบสนองที่ต่างกันไป
แม้ว่าการผ่าตัดจะจบไปแล้ว แต่ขั้นตอนการดูแลฟื้นตัวหลังการผ่าตัดเพิ่งเริ่มขึ้น…ใครที่กำลังจะเข้ารับการผ่าตัดศัลยกรรมหรือเพิ่งผ่านการศัลยกรรมมาหมาดๆ แล้วอยากให้แผลหายเร็ว ฟื้นตัวให้เร็วขึ้น
4 วิธีลดอาการบวมช้ำหลังการศัลยกรรมมาบอก
ประคบเย็น
ประคบเย็นทันทีหลังผ่าตัดเสร็จและประคบต่อเนื่องไป 48 ชั่วโมง โดยใช้เจลแพ็กหรือผ้าขนหนูที่เปียกแช่ช่องแข็ง หรือผ้าห่อน้ำแข็งสลับกันประคบอย่างต่อเนื่อง
ซึ่งการประคบเย็นจะช่วยควบคุมการเสียเลือด ลดความเจ็บปวด และการบวมของแผล และความเย็นที่ถูกประคบลงบนผิวจะทำให้แผลมีการหดตัวของหลอดเลือด
นอกจากนี้ยังเป็นการเพิ่มความหนืดของเลือด ทำให้เลือดแข็งตัวและหยุดไหล ช่วยลดอาการบวมได้อีกด้วย
แต่การประคบเย็นก็มีข้อระวัง! สำหรับใครที่เสริมจมูกและคางให้ประคบบนจมูก หน้าผาก และบริเวณรอบๆ แทน ไม่ควรประคบบนตัวซิลิโคนเพราะอาจทำให้ซิลิโคนเคลื่อนตัวได้
ยกหัวให้สูง
ในช่วง 3-5 วันแรก หากทำศัลยกรรมจมูก ควรยกหัวให้อยู่สูงกว่าระดับหัวใจ เพื่อยับยั้งการรั่วไหลของสารน้ำออกจากเส้นเลือดให้เร็วที่สุด
ซึ่งจะลดอาการบวมได้ 
โดยในช่วงการนอนหลับให้นอนหมอนสูงหรือนอนให้หัวอยู่สูงกว่าปกติ
ประคบอุ่นเมื่อครบ 1 สัปดาห์
หลังจากครบ 1 สัปดาห์ให้เปลี่ยนมาประคบอุ่นแทน เพราะความร้อนจากการประคบอุ่นจะช่วยให้เส้นเลือดขยายตัวรับการดูดซึมกลับของสารน้ำต่างๆ ที่ค้างอยู่ในเนื้อเยื่อที่บวมได้ง่ายขึ้น
นอกจากนี้ความร้อนยังช่วยให้ลิ่มเลือดเก่าละลายเร็วขึ้น แถมยังส่งผลให้พังผืดภายในที่แข็งเป็นไตนุ่มตัวเร็วขี้นด้วย
แต่ขณะเดียวกันก็ต้องระวังไม่ให้ร้อนเกินไปเพราะอาจลวกผิวหนังได้
ทั้งนี้ทั้งนั้นก็ต้องหมั่นสังเกตด้วยว่า หากประคบร้อนลงไปแล้วอาการบวมกลับเป็นมากขึ้นก็ควรหยุดทันที!
อาหารช่วยลดบวม
ไม่ใช่แค่เรื่องการดูแลตัวเองเท่านั้น เรื่องอาหารก็สำคัญไม่แพ้กัน
หลังการศัลยกรรมลองหันมากินอาหารจำพวก ฟักทอง สาหร่าย ใบบัวบก หรือถั่วดำดูสิ เพราะอุดมไปด้วยคุณประโยชน์มากมาย ทั้งวิตามินเอ ช่วยลดการติดเชื้อหลังผ่าตัด ช่วยขจัดเชื้อโรคหรือสิ่งแปลกปลอม
ช่วยลดอาการบวม แร่ธาตุ ใยอาหาร และธาตุเหล็ก ช่วยปรับอุณหภูมิร่างกายให้อบอุ่น ลดอาการบวมช้ำ แถมยังช่วยบำรุงโลหิต ขจัดสารพิษในร่างกาย และลดการติดเชื้อได้อีกด้วย

โรคหลอดเลือดสมอง สาเหตุของการตายอันดับต้นๆ รองจากโรคหัวใจและมะเร็ง
โดยชนิดของโรคหลอดเลือดสมองทั้งหมดนั้น ส่วนใหญ่มีสาเหตุจากสมองขาดเลือด (infarction) หรือเฉลี่ยประมาณ 75%
ซึ่งในกลุ่มที่เป็น infarction นี้ พบว่าอาจเกิดจากสาเหตุ หลอดเลือดหัวใจอุดดัน ประมาณ 15-30% หรือจากสาเหตุ หลอดเลือดแดงแข็งตัว (atherosclerosis ) ประมาณ 14-40% 
ในขณะที่สาเหตุรองลงมาของการเกิดโรคหลอดเลือดสมอง คือภาวะเลือดออกในสมอง (intracerebral hemorrhage) เฉลี่ยประมาณ 11% และสาเหตุจากการเกิดเลือดออกใต้เยื่อหุ้มสมอง (subarachnoid hemorrhage) อีกประมาณ 5%
Transcranial Doppler Ultrasound (TCD)
การตรวจหลอดเลือดแดงสมองที่อยู่บริเวณใต้ฐานสมองภายในกะโหลกศีรษะ ด้วยคลื่นเสียงความถี่สูงผ่านกะโหลกศีรษะส่วนที่บางได้ บริเวณกระดูกขมับ “temporal window” โดยหัวตรวจที่ใช้เป็นหัวตรวจที่มีความถี่ต่ำ 2 เมกะเฮิรตซ์ 
ซึ่งเป็นคลื่นความถี่ที่สามารถทะลุทะลวงได้ดี  เป็นการตรวจหาค่าความเร็วในการไหล, ทิศทางการไหลและลักษณะการไหลเวียนของเลือดภายในหลอดเลือดสมองด้วยคลื่นเสียงที่ความถี่สูง เพื่อสามารถบอกตำแหน่งที่มีการตีบหรือตันของหลอดเลือดจากลักษณะของรูปแบบการไหลของเลือดนั้นได้
ประโยชน์ของการตรวจหลอดเลือดแดงสมองด้วยคลื่นเสียงความถี่สูง
ประเมินหลอดเลือดใหญ่ในสมองว่ามีการตีบตัน (Stenosis, Occlusion)
ประเมินการไหลเวียนเลือดในหลอดเลือดสมองโดยเฉพาะ collateral circulation ภายหลังมีการตีบของหลอดเลือด
ใช้ติดตามและวินิจฉัยภาวะวิกฤตบางอย่างได้ เช่น หลอดเลือดหดตัว(vasospasm) ในผู้ป่วยที่มีเลือดออกในเยื่อหุ้มสมอง หรือใช้ติดตามในภาวะความดันในกะโหลกศีรษะสูง
ตรวจความผิดปกติของผนังหัวใจแต่กำเนิด Detection of patent foramen ovale (cerebral microembolism in right to left cardiac shunts)
การตรวจ autoregulation ของหลอดเลือดสมอง โดยดู vascular reactivity หลังจากทำให้มีการเปลี่ยนแปลงระดับคาร์บอนไดออกไซด์ในเลือด  เป็นต้น
อาการเตือนของโรคหลอดเลือดสมอง
มีอาการแขนขาอ่อนแรงครึ่งซีก ปากเบี้ยวหรือชา ครึ่งซีก เป็นแบบทันทีทันใด
พูดไม่ออก  ฟังไม่เข้าใจภาษา  พูดอ้อแอ้ไม่ชัด  เป็นแบบทันทีทันใด
ตาข้างใด ข้างหนึ่ง มองไม่เห็น หรือมองเห็นครึ่งซีกของลานสายตา หรือเห็นภาพซ้อนเป็นแบบทันทีทันใด
เวียนศีรษะ  บ้านหมุน  โคลงเคลง เดินเซ  คล้ายคนเมาเหล้า  เป็นแบบทันทีทันใด
ในบางราย อาการเหล่านี้อาจเกิดขึ้นชั่วขณะแล้วหายเองเป็นปกติ เช่น อาจมีอาการอ่อนแรงอยู่  30 นาทีแล้วดีขึ้นปกติ ทำให้นิ่งนอนใจ  ไม่พบแพทย์  เนื่องจากไม่ทราบว่า นี่คืออาการเตือนของโรคหลอดเลือดสมอง
กลุ่มที่เป็นชั่วคราวแล้วดีขึ้นนี้  ทางการแพทย์เรียกว่า “TIA” ย่อมาจาก Transient ischemic attack คือสภาวะสมองขาดเลือดชั่วคราว  มีการศึกษาพบว่า 1 ใน 9 ของผู้ป่วยกลุ่มนี้จะเกิดโรคหลอดเลือดสมองตีบหรืออุดตันถาวร (Stroke ) ใน 90 วัน 
และครึ่งหนึ่งที่เกิด Stroke นี้จะเกิดใน 2 วันแรก หลังมีอาการเตือน
ดังนั้นควรพบแพทย์เพื่อตรวจวินิจฉัยอย่างละเอียดเพื่อพิจารณาให้ยาป้องกันการเกิดโรค
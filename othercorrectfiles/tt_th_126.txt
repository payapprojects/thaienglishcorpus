โรคเบาหวานเป็นปัญหาการแพทย์และสาธารณสุขสำคัญ
นำไปสู่ภาวะแทรก ซ้อนมากมาย 
ผู้ป่วยโรคเบาหวานจำนวนมากต้องใช้ยาลดระดับน้ำตาลในเลือดเพื่อ ควบคุมโรค มีการศึกษาพบสารที่ออกฤทธิ์ลดระดับน้ำตาลในเลือดในว่านหางจระเข้ 
แต่ยังไม่มีการศึกษาทางคลีนิกอย่างจริงจัง 
งานวิจัยนี้จึงได้ศึกษาฤทธิ์ลดระดับน้ำตาลในเลือดและฤทธิ์ลดระดับไขมันในเลือดของน้ำยาว่านหางจระเข้ในผู้ป่วยโรคเบาหวานชาวไทย จำนวน 16 คน 
โดยการศึกษาทางคลินิกแบบมียาหลอกควบคุม ให้ยาไขว้สลับในผู้ป่วยกลุ่มเดียวกันหลังจากสุ่มเลือกแล้วโดยผู้ศึกษาและผู้ป่วยไม่ทราบยา 
ผลการศึกษา พบว่า น้ำยาว่านหางจระเข้มีฤทธิ์ลดระดับน้ำตาลในเลือดไม่ ต่างไปจากน้ำยาหลอก 
และน้ำยาว่านหางจระเข้ไม่มีฤทธิ์ช่วยลดระดับไขมันในเลือดเมื่อเทียบกับน้ำยาหลอก 
ผู้ป่วยโรคเบาหวานรับประทานน้ำยาว่านหางจระเข้ได้ดี

วัตถุประสงค์การวิจัย เพื่อศึกษาความต้องการสารนิเทศของวิศวกรและช่างเทคนิค บริษัท เทเลคอมเอเซีย คอร์ปอเรชั่น จำกัด (มหาชน)
ในด้านวัตถุประสงค์ เนื้อหาสารนิเทศ รูปแบบสารนิเทศ ภาษาของสารนิเทสอายุของสารนิเทศและแหล่งสารนิเทศ 
ผลการวิจัยพบว่า วิศวกรและช่างเทคนิคต้องการสารนิเทศทุกวัตถุประสงค์ (เพื่อการปฏิบัติงานเพื่อการศึกษาเพิ่มเติม เพื่อสนองความต้องการส่วนตัวเพื่อถ่ายถอดสารนิเทศไปยังบุคคลอื่นและเพื่อการวิจัย) 
ในระดับมาก ต้องการเนื้อหาทางด้านสารนิเทศพื้นฐานทางด้านวิทยาศาสตร์ และวิศวกรรมศาสตร์ในระดับมากในขณะที่ต้องการสารนิเทศทางด้านการสื่อสารและโทรคมนาคมในระดับมากที่สุด รูปแบบสารนิเทศที่ต้องการในระดับมากที่สุด คือ คู่มือการปฏิบัติงาน และ
ต้องการวิทยานิพนธ์ในระดับน้อย ภาษาของสารนิเทศที่ต้องการ คือ ภาษาไทยซึ่งต้องการในระดับมากที่สุด และต้องการภาษาอังกฤษในระดับมาก 
มีความต้องการสารนิเทศใหม่ล่าสุดอายุต่ำกว่า 1ปี ในระดับมากที่สุด และต้องการสารนิเทศที่มีอายุตั้งแต่ 10 ปีขึ้นไป ในระดับน้อย 
มีความต้องการแหล่งสารนิเทศ (เช่น สอบถามเพื่อนร่วมงาน / ผู้เชี่ยวชาญ ที่ปรึกษาของบริษัทแหล่งข้อมูลส่วนตัว ร้านหนังสือ) ในระดับมาก ในขณะที่ต้องการแหล่งที่เป็นสมาคมวิชาชีพในระดับน้อย
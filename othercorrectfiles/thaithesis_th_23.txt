การวิจัยครั้งนี้มีวัตถุประสงค์เพื่อประยุกต์ใช้ระบบสารสนเทศภูมิศาสตร์ใน การศึกษาสภาพการใช้ที่ดิน และปัญหาที่เกี่ยวเนื่องกับการใช้ที่ดิน ปัจจัยที่กำหนดหรือ อุปสรรคต่อการใช้ที่ดินวิเคราะห์ศักยภาพและแนวโน้มของการใช้ที่ดิน และเสนอแนะ แนวทางในการวางแผนการใช้ที่ดินเหมาะสมของจังหวัดตราดโปรแกรมประยุกต์ที่ใช้
คือ PC ARC/INFO จากการศึกษาพบว่า
สภาพพื้นที่จังหวัดตราดเป็นพื้นที่ลูกคลื่นลอนลาดถึงลอนชัน เป็นผลให้เกิดความหลากหลายและความสมบูรณ์ของทรัพยากรธรรมชาติ ซึ่งเป็นปัจจัยพื้นฐานที่สำคัญต่อการพัฒนาในเชิงเศรษฐกิจ
ในช่วงเวลาที่ผ่านมาทรัพยากรต่างๆ ดังกล่าวถูกนำไปใช้ประโยชน์เพื่อกิจกรรมทางด้านเกษตรกรรม การทำเหมืองแร่รัตนชาติเป็นสาเหตุสำคัญที่ก่อให้เกิดการเปลี่ยนแปลงการใช้ที่ดินมากที่สุด และ กลายเป็นปัญหาที่ส่งผลกระทบเชื่อมโยงต่อการใช้ประโยชน์ที่ดินอื่น ๆ
จากผลการวิเคราะห์สภาพปัญหาที่เกิดขึ้นในพื้นที่จังหวัดตราดพบว่า ปัญหาส่วนใหญ่เป็นปัญหาเกี่ยวกับทรัพยากรธรรมชาติ ซึ่งเป็นปัญหาทางด้านกายภาพ
และส่งผลกระทบต่อปัญหาเศรษฐกิจและสังคม โดยเฉพาะทรัพยากรดิน ทรัพยากรน้ำ และ ทรัพยากรป่าไม้
ความรุนแรงของปัญหาที่เกิดขึ้นจะพบมากบริเวณอำเภอเขาสมิง อำ เภอบ่อไร่ และบางส่วนของอำเภอแหลมงอบ
การวางแผนการใช้ที่ดินของจังหวัดนี้ เน้นการแก้ไขทางด้านกายภาพ โดยมี แนวความคิด คือ
การพัฒนาเกษตรกรรมและการพัฒนาการท่องเที่ยวควบคู่ไปกับการ รักษาสภาพแวดล้อม โดยในแผนการใช้ที่ดินในอนาคตจนถึงปี พ.ศ. 2554 เสนอให้
แบ่งพื้นที่จังหวัดตราดออกเป็น 3 เขตใหญ่ ๆ คือ พื้นที่สงวน พื้นที่อนุรักษ์ และพื้นที่พัฒนา นอกจากนี้ยังเสนอแผนพัฒนาทางกายภาพที่สนับสนุนแผนการใช้ที่ดินดังกล่าว
ได้แก่ แผนพัฒนาโครงข่ายคมนาคม แผนพัฒนาศูนย์กลางเศรษฐกิจและสาธารณูปการ แผนพัฒนาแหล่งน้ำ และแผนพัฒนาการท่องเที่ยว โดยเน้นแผนพัฒนาการใช้ที่ดินของจัง หวัดตราดเป็นสำคัญ
สำหรับประเด็นการนำเอาระบบสารสนเทศภูมิศาสตร์มาใช้งานในการวาง แผนการใช้ที่ดินจังหวัดตราดครั้งนี้พบว่า สามารถใช้ระบบนี้ช่วยในการวิเคราะห์เชิง พื้นที่ได้เป็นอย่างดี และมีประสิทธิภาพ
แต่ทั้งนี้ผู้ใช้จะต้องมีความเข้าใจในกระบวน การวางแผนเป็นอย่างดี และมีพื้นฐานความรู้เกี่ยวกับคอมพิวเตอร์และโปรแกรมประ ยุกต์ที่ใช้งาน จึงสามารถใช้ประโยชน์จากระบบสารสนเทศภูมิศาสตร์ในการวางแผน ได้อย่างเต็มที่

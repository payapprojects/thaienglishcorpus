การศัลยกรรมเสริมจมูกในปัจจุบันถือเป็นเรื่องธรรมดา ที่ใครก็ทำกัน แต่การเสริมจมูกให้สวยได้รูปเป็นธรรมชาติ ทำแล้วเหมือนไม่ได้ทำ เป็นสิ่งที่ใครต่างก็อยากได้
วันนี้เรามีข้อมูลและเคล็ดลับดีๆ จาก “หมอปิง” นพ.ดุลยณัฐ อรัณยะปาล แพทย์ผู้เชี่ยวชาญสาขาศัลยกรรมตกแต่ง จากโรงพยาบาลพญาไท ศรีราชา มาฝาก
รู้จักเทคนิคการเสริมจมูกในปัจจุบัน
โดยทั่วไปแล้วการศัลยกรรมเสริมจมูกแบ่งออกเป็น 2 วิธี คือ
การเสริมแบบปิด (Closed technique) เป็นการเสริมจมูกที่ไม่ต้องการปรับโครงสร้างกระดูกอ่อนของจมูก 
ทำโดยเปิดแผลเล็กๆในรูจมูก และใส่ซิลิโคนทรงต่างๆ ที่เหมาะสม เพื่อให้จมูกสูงขึ้นและเป็นสันขึ้น
โดยวิธีนี้ ในผู้รับบริการบางราย อาจจะใช้กระดูกอ่อนหลังหู หรือเนื้อเยื่อเทียมเข้ามาเสริมปลายจมูก เพื่อให้ปลายจมูกดูพุ่งมากขึ้น เป็นรูปทรงที่สวยงามมากขึ้นได้
การเสริมจมูกแบบเปิด (Opened technique) วิธีนี้เหมาะสำหรับผู้ที่ต้องการปรับโครงสร้างกระดูกแข็งและกระดูกอ่อนของจมูกด้วย 
แต่ไม่เหมาะกับทุกคนเนื่องจากเป็นการผ่าตัดใหญ่ ทำภายใต้การดมยาสลบ ใช้เวลาพักฟื้นนานกว่า โดยแพทย์จะทำการเปิดแผลที่แกนจมูกและรูจมูกทั้งสองข้าง
อาจจะทำการตอกกระดูกแข็งที่จมูก และบีบเข้ามาเพื่อให้สันจมูกดูเล็กลง
และอาจจะทำการตบแต่งกระดูกอ่อนปลายจมูก เพื่อให้ปลายจมูกดูเล็กและเป็นรูปทรงที่สวยงามมากขึ้น
ออกแบบจมูกเองได้... สวยอย่างเป็นธรรมชาติ
แน่นอนว่าแต่ละคนย่อมมีความชอบไม่เหมือนกัน
ซึ่งคนที่จะเข้ารับบริการเสริมจมูกควรปรึกษาแพทย์ว่าอยากได้ทรงจมูกแบบไหน ตรงไหนสูง ตรงไหนต่ำ ตรงไหนแคบลง ตรงไหนบานออก ทรงพุ่งแค่ไหน จมูกยาวแค่ไหน
และแพทย์สามารถทำได้ไหม โดยทั้งสองฝ่ายจะดูภาพจำลองไปพร้อมๆ กัน
ถ้าผู้รับบริการและแพทย์สามารถตกลงกันได้ก่อนผ่าตัดจะดีที่สุด
เพราะการเสริมจมูกนั้นความต้องการของแต่ละคนย่อมแตกต่างกัน...การเห็นภาพตัวเองและจมูกตัวเองก่อนการผ่าตัดจึงดีที่สุด
ก่อนและหลังเสริมจมูก ต้องดูแลตัวเองอย่างไร
ก่อนการผ่าตัดไม่ควรมีสิวบริเวณจมูกเพราะอาจทำให้ติดเชื้อ ไม่ควรมีน้ำมูกหรือเป็นหวัดก่อนวันทำ หากกินยาตัวไหนอยู่ควรนำมาให้แพทย์พิจารณาก่อนผ่าตัด 
และก่อนจะการผ่าตัดนั้นทางโรงพยาบาลจะทำให้ความสะอาดจมูกให้ รวมทั้งการตัดขนจมูก ทายาฆ่าเชื้อ เพื่อให้จมูกสะอาดมากที่สุด
ส่วนหลังการผ่าตัดนั้น “แพทย์จะใส่ที่ดามจมูก 5-7 วันเพื่อให้ซิลิโคนไม่เคลื่อน 
และให้ผู้รับบริการประคบเย็นหลังการผ่าตัด งดการเล่นโทรศัพท์มือถือ ไม่นั่งก้มหน้า เพราะจะทำให้แผลบวมขึ้นได้
จมูกสวยได้รูป ด้วยศาสตร์ขั้นสูง
การเสริมจมูกแล้วให้คนที่ไม่เคยรู้จักเรามาก่อนไม่รู้ว่าเราเสริมจมูกมาแต่รู้สึกว่าเราสวย
นั่นแหละคือศาสตร์ขั้นสูงสำหรับการเสริมจมูก นั่นคือเสริมให้สวยอย่างเป็นธรรมชาติ เสริมให้เหมาะกับใบหน้า ไม่ใช่ว่าเสริมให้สูงที่สุด....สวยอย่างเหมาะสม
ศัลยกรรมให้เหมือนสวยมาตั้งแต่เกิดนั่นแหละ...เยี่ยมที่สุดแล้ว
นพ.ดุลยณัฐ อรัณยะปาล
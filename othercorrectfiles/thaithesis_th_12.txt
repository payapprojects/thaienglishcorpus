การวิจัยครั้งนี้มีวัตถุประสงค์เพื่อทำการรวบรวมข้อมูล ออกแบบฐานข้อมูลและออกแบบระบบการประมวลผลแบบกระจายสำหรับระบบการควบคุมของคงคลังของโรงงานผลิตชิ้นส่วนประกอบรถยนต์ให้สามารถประมวลผลและทำงานแบบกระจายได้อย่างรวดเร็วถูกต้องและทันเวลา 
แม้ว่าระบบคอมพิวเตอร์ที่สถานีใดสถานีหนึ่งเกิดชำรุดเสียหายยังสามารถทำงานต่อไปได้ 
การออกแบบฐานข้อมูลแบบกระจายใช้หลักการออกแบบฐานข้อมูลเชิงสัมพันธ์ 
โดยเริ่มจากการวิเคราะห์ระบบข้อมูลแบบรวมศูนย์แล้วนำมาสร้างเป็นโมเดลข้อมูลเชิงตรรกะ 
โดยอาศัยหลักการของอีเออาร์โมเดล ซึ่งจะประกอบด้วยส่วนสำคัญ 3 ส่วน ได้แก่ เอนทิตี รีเลชันชิป และแอตริบิว จากนั้นจึงนำโมเดลเชิงตรรกะแบบรวมศูนย์มาแปลงเป็นโมเดลข้อมูลและการจัดเก็บข้อมูลว่าควรจะไปจัดเก็บที่สถานีใดบ้าง 
เพื่อความสะดวกในการเรียกใช้ข้อมูลและการใช้ข่ายการสื่อสารอย่างมีประสิทธิภาพ การออกแบบนี้ได้รวมถึงการออกแบบระบบการประมวลผลการนำข้อมูลเข้า การนำเสนอ รวมทั้งการเรียกใช้ข้อมูลในสถานีต่าง ๆ เมื่อเกิดเหตุขัดข้องที่สถานีใดสถานีหนึ่งด้วย 
นอกจากนั้นระบบการควบคุมของคงคลังที่ออกแบบไว้นี้สามารถนำไปใช้งานกับระบบการควบคุมของคงคลังในกิจการอื่น ๆ ได้ด้วย
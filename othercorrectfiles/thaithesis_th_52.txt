การวิจัยครั้งนี้มีวัตถุประสงค์เพื่อศึกษาพฤติกรรมการแสวงหาและการใช้สารนิเทศของแพทย์ที่ปฏิบัติงานในโรงพยาบาลศูนย์ ในด้านวัตถุประสงค์ในการแสวงหาสารนิเทศเกี่ยวกับการทำงานของแพทย์ แหล่งสารนิเทศที่แพทย์เลือกใช้ การใช้และไม่ใช้ห้องสมุด/ศูนย์สารนิเทศของแพทย์ประเภทและสาขาของสารนิเทศที่แพทย์ใช้รวมทั้งปัญหาในการแสวงหาและการใช้สารนิเทศของแพทย์ 
โดยได้ตั้งสมมุติฐานไว้ว่า พฤติกรรมการแสวงหาและการใช้สารนิเทศของแพทย์จะแตกต่างกันไปตามลักษณะเฉพาะบุคคล และหน้าที่ความรับผิดชอบ ในการดำเนินการวิจัย 
ผู้วิจัยได้แจกแบบสอบถามให้แก่แพทย์ที่ปฏิบัติงานในโรงพยาบาลศูนย์ 17 แห่ง จำนวน 301 คน 
ได้รับแบบสอบถามกลับคืน262 ชุด คิดเป็นร้อยละ 87.04 
ข้อมูลที่ได้จากแบบสอบถามได้นำมาวิเคราะห์ตามสมมุติฐานที่ตั้งไว้ โดยใช้โปรแกรมสำเร็จรูปทางสถิติด้านสังคมศาสตร์ (SPSS-X) วิเคราะห์หาร้อยละ ค่าเฉลี่ย และส่วนเบี่ยงเบนมาตรฐาน 
ผลการวิจัยพบว่า การติดตามวิทยาการใหม่ ๆ 
เป็นวัตถุประสงค์ในการแสวงหาสารนิเทศที่แพทย์ต้องการมากเป็นอันดับแรกและเห็นว่าสำคัญที่สุดวัตถุประสงค์ในการแสวงหาสารนิเทศจะแตกต่างไปตามหน้าที่ความรับผิดชอบของแพทย์ 
การศึกษาเกี่ยวกับแหล่งสารนิเทศที่แพทย์ใช้ 
พบว่าแพทย์คำนึงถึงสถานที่ตั้งที่สะดวกในการใช้ห้องสมุดภายในโรงพยาบาลจึงเป็นแหล่งสารนิเทศที่แพทย์เลือกใช้มากเป็นอันดับแรก 
และเห็นว่าสำคัญที่สุดลักษณะเฉพาะบุคคล ได้แก่ ระยะเวลาในการปฏิบัติงาน สาขาวิชาและหน้าที่ความรับผิดชอบ มีผลต่อการเลือกใช้แหล่งสารนิเทศของแพทย์ 
สำหรับห้องสมุด/ศูนย์สารนิเทศทางการแพทย์ภายนอกโรงพยาบาลที่แพทย์เลือกใช้มากที่สุดคือห้องสมุดคณะแพทย์ศาสตร์ในส่วนกลาง โดยแพทย์จะไปใช้ด้วยตนเอง และติดต่อฝ่ายบรรณารักษ์ห้องสมุดภายในโรงพยาบาล 
หนังสือภาษาต่างประเทศและวารสารภาษาต่างประเทศเป็นสารนิเทศที่แพทย์นิยมใช้มากที่สุด ส่วนปัญหาที่แพทย์ประสบในการแสวงหาสารนิเทศได้แก่ ไม่มีเวลาในการค้นหาสารนิเทศ ได้รับสารนิเทศช้า ไม่ทันการณ์ และไม่ทราบว่าจะค้นสารนิเทศจากแหล่งใด ผลการวิจัยที่พบสามารถนำมาใช้เป็นแนวทางในการพัฒนาระบบสารนิเทศทางการแพทย์ดังได้นำเสนอในบทสรุป อภิปรายผลการวิจัยและข้อเสนอแนะ
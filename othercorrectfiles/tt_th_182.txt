การวิจัยครั้งนี้เป็นการวิจัยเชิงสำรวจแบบภาคตัดขวาง มีวัตถุประสงค์วิเคราะห์ ความสัมพันธ์ระหว่างลักษณะงานการพยาบาล การเสริมสร้างพลังอำนาจในงานกับการปฏิบัติ การพยาบาลเพื่อคุ้มครองสิทธิผู้ป่วยของพยาบาลวิชาชีพว่าเป็นอย่างไร และเป็นไปได้ใน ทิศทางใด 
ประชากรที่ใช้ในการวิจัย คือ พยาบาลวิชาชีพของโรงพยาบาลศิริราช ในปี งบประมาณ 2541 จำนวน 1,771 คน 
การเก็บรวบรวมข้อมูลโดยใช้แบบสอบถามส่งไปยัง ฝ่ายการพยาบาล เพื่อสะดวกในการกระจายแบบสอบถามและติดตามกลับคืน 
โดยได้รับแบบสอบถาม กลับคืนทั้งหมด 1,687 ชุด คิดเป็นร้อยละ 92.25 
ผลการวิจัย พบว่า ระดับการปฏิบัติการพยาบาลเพื่อคุ้มครองสิทธิผู้ป่วยของพยาบาลวิชาชีพ ในโรงพยาบาลศิริราช อยู่ในระดับค่อนข้างดี 
ลักษณะงานการพยาบาล การเสริมสร้างพลังอำนาจ ในงานอยู่ในระดับค่อนข้างดี และระดับพอใช้ตามลำดับ 
เมื่อวิเคราะห์ความสัมพันธ์ด้วยสถิติ สหสัมพันธ์แบบเพียร์สัน (Pearsons Product Moment Correlation Coefficient) ความสัมพันธ์ระหว่างลักษณะงานการพยาบาล การเสริมสร้างพลังอำนาจในงานกับการปฏิบัติการ พยาบาลเพื่อคุ้มครองสิทธิผู้ป่วยของพยาบาลวิชาชีพ พบว่า มีความสัมพันธ์เชิงบวกระดับปานกลาง 
และเมื่อทำการควบคุมตัวแปร ตำแหน่งงาน และสาขางานการพยาบาล โดยใช้การวิเคราะห์ ถดถอยพหุแบบบังคับเข้าสมการ (Multiple Regression Analysis) พบว่า ความสัมพันธ์ ระหว่างตัวแปรอิสระ กับตัวแปรตาม ในงานวิจัยนี้เป็นความสัมพันธ์ที่เกิดขึ้นจริง 
ข้อเสนอแนะในการวิจัย กำหนดนโยบายที่ชัดเจนเกี่ยวกับการคุ้มครองสิทธิผู้ป่วย จัดทำ แผนการปฏิบัติการพยาบาลเพื่อคุ้มครองสิทธิผู้ป่วยของบุคลากรทางการพยาบาล ปรับปรุงคุณลักษณะ เฉพาะของลักษณะงานการพยาบาลในแต่ละด้านให้เพิ่มขึ้น ยกเว้น ด้านข้อมูลย้อนกลับจากบุคคล 
รวมทั้งมีการเสริมสร้างพลังอำนาจในงานในแต่ละด้านอย่างเพียงพอ ยกเว้น ด้านการได้รับการ สนับสนุน เพื่อสร้างแรงจูงใจ ความมั่นใจและความพร้อมในการปฏิบัติงานให้กับพยาบาลวิชาชีพ ส่งผลให้เกิดการปฏิบัติการพยาบาลเพื่อคุ้มครองสิทธิผู้ป่วยในโรงพยาบาลศิริราชได้อย่างมี ประสิทธิภาพ
การศึกษาค้นคว้าครั้งนี้ มีจุดมุ่งหมายเพื่อศึกษาและเปรียบเทียบความพึงพอใจใน การปฏิบัติงานของพนักงานธนาคารกสิกรไทยภาคตะวันออก จำแนกตามประสบการณ์ในการ ทำงาน เพศ เงินเดือน และตำแหน่งงาน 
ซึ่งผู้วิจัยใช้คะแนนเฉลี่ย และความเบี่ยงเบนมาตรฐานเป็นสถิติ ในการวิเคราะห์ข้อมูล และเครื่องมือที่ใช้ในการเก็บรวบรวมข้อมูลเป็นแบบสอบถามมาตรา ส่วนประมาณค่า จำนวน 44 ข้อ ซึ่งผู้วิจัยสร้างขึ้นเอง สอบถามเกี่ยวกับความพึงพอใจใน การปฏิบัติงานของพนักงานธนาคารกสิกรไทยภาคตะวันออก ใน 14 ด้าน 
กลุ่มประชากร ที่ใช้ในการศึกษาค้นคว้า ได้แก่ พนักงานธนาคารกสิกรไทยภาคตะวันออก จำนวนทั้งสิ้น 551 คน
จากผลการศึกษาค้นคว้าพบว่า ความพึงพอใจในการปฏิบัติงานของพนักงานธนาคาร กสิกรไทยภาคตะวันออก มีความพึงพอใจในการปฏิบัติงานระดับปานกลาง เมื่อวิเคราะห์ข้อมูล เป็นรายด้าน ปรากฏว่า 
มีความพึงพอใจในการปฏิบัติงานระดับมาก 8 ด้าน เรียงตามลำดับจาก 
คะแนนเฉลี่ยมากไปหาน้อย คือ ด้านความเพียงพอในการติดต่อสื่อสาร ด้านสภาพการทำงาน ด้านมาตรฐานของงาน ด้านประสิทธิผลของการบริหารงาน ด้านความเชื่อมั่นต่อการบริหารงาน ด้านมิตรภาพและความร่วมมือของผู้ร่วมงาน ด้านเทคนิคความสามารถของหัวหน้างาน และ ด้านสถานภาพและการยอมรับนับถือ 
นอกนั้นมีความพึงพอใจในระดับปานกลาง เรียงตามลำดับ จากรคะแนนเฉลี่ยมากไปหาน้อย คือ ด้านความเป็นอันหนึ่งอันเดียวกันของสมาชิกกับองค์การ ด้านความมั่นคงของงานและความสัมพันธ์ของงาน ด้านสัมพันธภาพระหว่างผู้บังคับบัญชากับ ผู้ใต้บังคับบัญชา ด้านโอกาสที่จะเจริญก้าวหน้า ด้านประสิทธิผลประโยชน์ที่จะได้รับ และ ด้านเงินเดือนหรือค่าจ้างแรงงาน 
สำหรับผลการเปรียบเทียบความพึงพอใจในการปฏิบัติงานของพนักงานธนาคารกนิกรไทย ภาคตะวันออก 
จำแนกตามประสบการณ์ในการทำงาน เพศ เงินเดือน และตำแหน่งงาน พบว่า 
พนักงานที่มีประสบการณ์น้อยกับพนักงานที่มีประสบการณ์มาก 
พนักงานเพศชายกับพนักงานเพศหญิง และพนักงานระดับบริหารงานกับพนักงานระดับปฏิบัติงานต่างมีความพึงพอใจในการปฏิบัติงาน ระดับปานกลาง ส่วนพนักงานที่มีเงินเดือน 5,000 บาท หรือน้อยกว่ากับพนักงานที่มีเงิน เดือนมากกว่า 5,000 บาทขึ้นไป มีความพึงพอใจในการปฏิบัติงานระดับปานกลาง และระดับมาก ตามลำดับ 
ข้อเสนอแนะจากการศึกษาค้นคว้าเรื่องความพอใจในการปฏิบัติงานของพนักงานธนาคาร กสิกรไทยภาคตะวันออก ก็คือ 
ควรจะได้มีการศึกษาค้นคว้าในเรื่องเดียวกันนี้กับพนักงาน ธนาคารกสิกรไทยในภาคอื่น ๆ หากพบว่า พนักงานมีความพึงพอใจในด้านใดของกรปฏิบัติงานน้อย เช่น ที่พบในการวิจัยครั้งนี้ว่า เรื่องเงินเดือน และสิทธิผลประโยชน์ที่พนักงานได้รับนั้น อยู่ในอันดับสุดท้ายของความพึงพอใจก็ควรจะมีการพิารณาแก้ไขปรับปรุงต่อไป ส่วนข้อเสนอแนะ ต่อผู้บริหารสาขาธนาคารกสิกรไทยในภาคตะวันออก ก็คือ ควรพัฒนาสัมพันธภาพระหว่างผู้ บังคับบัญชากับผู้ใต้บังคับบัญชามากยิ่งขึ้น เช่น โดยการใช้กิจกรรมนันทนาการต่าง ๆ เป็นสื่อ 
อันจะส่งผลต่อขวัญและกำลังใจ ตลอดจนความพึงพอใจในการปฏิบัติงานของพนักงาน ธนาคารกสิกรไทยภาคตะวันออกต่อไป
การศึกษาครั้งนี้มีวัตถุประสงค์ เพื่อประเมินผลการให้การบริบาลทางเภสัชกรรมแก่ผู้ป่วยนอกโรคหัวใจขาดเลือด ในระหว่างวันที่ 1 กันยายน ถึง 31 ธันวาคม 2545 โดยสุ่มผู้ป่วย 98 รายจากคลินิกผู้ป่วยนอกโรงพยาบาลราชบุรี กิจกรรมการบริบาลทางเภสัชกรรมได้แก่ การค้นหา
ป้องกันและแก้ไขปัญหาจากการรักษาด้วยยา ติดตามการใช้ยาและให้ข้อมูลแก่แพทย์และผู้ป่วย ผลการศึกษาพบว่า สืบค้นปัญหาจากการรักษาด้วยยาได้ 171 ปัญหาในผู้ป่วย 90 รายปัญหาที่พบมากที่สุด 3 อันดับแรกคือ ผู้ป่วยไม่สามารถใช้ยาตามสั่ง
ผู้ป่วยจำเป็นต้องได้รับยาเพิ่มเติม พบ 28 ปัญหา(ร้อยละ 16.4) ในผู้ป่วย 28 ราย (ร้อยละ 28.6) และผู้ป่วยเกิดอาการไม่พึงประสงค์จากการใช้ยา พบ 14 ปัญหา (ร้อยละ 8.2) ในผู้ป่วย 12 ราย (ร้อยละ 12.2) ตามลำดับ สาเหตุของปัญหาที่พบมากเรียงตามลำดับคือ
ผู้ป่วยขาดความรู้ในเรื่องยาและโรค แพทย์ขาดข้อมูลที่สมบูรณ์ของผู้ป่วย และความคลาดเคลื่อนในการใช้ยา ตามลำดับ จากปัญหาทั้งหมดนี้สามารถป้องกันได้ 37 ปัญหา (ร้อยละ 21.6) ปัญหาที่แก้ไขได้มี 111 ปัญหา
(ร้อยละ 64.9)และมีปัญหาที่ยังแก้ไขไม่สำเร็จ 23 ปัญหา (ร้อยละ 13.5) เมื่อผู้วิจัยประสานงานกับแพทย์พบว่าแพทย์เห็นด้วยกับปัญหาและแนวทางแก้ไข 54
ปัญหา (ร้อยละ 85.7) แพทย์เห็นด้วยกับปัญหาและแนวทางแก้ไขบางส่วน 7 ปัญหา (ร้อยละ 11.1) และปัญหาที่แพทย์ไม่เห็นด้วย 2ปัญหา
(ร้อยละ 3.2) แพทย์มีทัศนคติที่ดีและพึงพอใจต่อการบริบาลทางเภสัชกรรมเช่นเดียวกับผู้ป่วย และทั้งแพทย์และผู้ป่วยมีความเห็นว่าน่าจะมีการดำเนินการต่อเนื่องต่อไป
สรุปได้ว่าการบริบาลทางเภสัชกรรม เป็นกระบวนการที่ช่วยให้ผู้ป่วยนอกโรคหัวใจขาดเลือดได้รับการดูแลรักษาที่ดีขึ้นและเกิดประโยชน์จากการรักษาสูงสุด

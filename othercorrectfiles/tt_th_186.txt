การศึกษานี้ได้เก็บข้อมูลเกี่ยวกับการรับรู้ข่าวสารจากสื่อมวลชนที่มีผลต่อการ กระทำความผิดทางอาญาของผู้ป่วยจิตเวชคดี จำนวน 106 ราย โดยใช้แบบสอบถาม 
ผลการวิจัยสรุปได้ดังนี้ 
1.กลุ่มผู้ป่วยจิตเวชคดีที่ไม่เคยถูกจับมาก่อนและเคยถูกจับกุมมาก่อน 1 ครั้ง ทำร้ายร่างกายผู้เสียหายมากกว่ากลุ่มผู้ป่วยจิตเวชคดี ซึ่งเคยถูกจับกุมมาก่อนตั้งแต่ 2-4 ครั้ง 
2.กลุ่มผู้ป่วยจิตเวชคดีที่ไม่เคยถูกจับกุมมาก่อนกระทำความผิดทางอาญา ใน สถานที่เปลี่ยว ส่วนกลุ่มผู้ป่วยจิตเวชคดีซึ่งเคยถูกจับกุมมาก่อน 1-4 ครั้ง กระทำความผิด ทางอาญาในสถานที่ที่มีคนพลุกพล่าน 
3.กลุ่มผู้ป่วยจิตเวชคดีที่ไม่เคยได้รับการรักษาทางจิตเวชมาก่อน และเคยได้รับ การรักษาทางจิตเวชมาก่อน 1-2 ครั้ง ทำร้ายร่างกายผู้เสียหายมากกว่ากลุ่มผู้ป่วย จิตเวชคดี ซึ่งเคยได้รับการรักษาทางจิตเวชมาก่อนตั้งแต่ 3-7 ครั้ง 
4.กลุ่มผู้ป่วยจิตเวชคดีซึ่งรับรู้ข่าวสารจากสื่อสิ่งพิมพ์กระทำความผิดทางอาญา ในเวลากลางคืนมากที่สุด กลุ่มผู้ป่วยจิตเวชคดีซึ่งรับรู้ข่าวสารจากโทรทัศน์ ภาพยนตร์ วิดีทัศน์ และวิดีโอเกมส์ กระทำความผิดทางอาญาในเวลาเย็นมากที่สุด และกลุ่ม ผู้ป่วยจิตเวชคดีซึ่งรับรู้ข่าวสารจากวิทยุ กระทำความผิดทางอาญาในเวลากลางวัน มากที่สุด
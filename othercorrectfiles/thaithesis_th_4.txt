การวิจัยในครั้งนี้มีวัตถุประสงค์ที่จะทราบถึง 
(1) สภาพการดำเนินการสื่อการตลาดของธุรกิจเทปเพลงไทยสากลในปัจจุบันและแนวโน้มในอนาคต 
(2) พฤติกรรมซื้อเทปเพลงไทยสากลของเยาวชนในกรุงเทพมหานคร 
3) ความสัมพันธ์ของการรับข่าวสาร, พฤติกรรมการสื่อสารระหว่างบุคคล,ปัจจัยการสื่อสารการตลาดกับพฤติกรรมการซื้อเทปเพลงไทยสากลของเยาวชนในกรุงเทพฯ 
(4)ปัจจัยการสื่อสารการตลาด ที่มีประสิทธิภาพในการอธิบายพฤติกรรมการซื้อเทปเพลงไทยสากลของเยาวชนในกรุงเทพมหานคร 
โดยใช้วิธีการศึกษา 2 วิธีการ 
จากกลุ่มตัวอย่าง 2 กลุ่ม ได้แก่ 
กลุ่มเยาวชนในกรุงเทพมหานคร จำนวน 300 คน ซึ่งเก็บข้อมูลโดยใช้แบบสอบถาม 
และบริษัทผู้ผลิตเทปเพลงไทยสากลจำนวน 8 บริษัท เก็บข้อมูลโดยวิธีการสัมภาษณ์แบบเจาะลึก 
ผลการวิจัยพบว่า 
1. สภาพการดำเนินการสื่อสารการตลาดเทปเพลงไทยสากลในปัจจุบันเน้นที่การสร้างสรรค์สารเพื่อการสื่อสารการตลาดของ "สินค้า" โดยเน้นที่ความแปลกใหม่ของแนวความคิดรูปแบบของศิลปินเป็นหลัก 
สำหรับแนวโน้มในอนาคต เนื้อหาสาระของเพลง ภาพที่นำเสนอยังคงเหมือนกับที่เป็นอยู่ในปัจจุบัน แต่จะเน้นที่การพัฒนาความสามารถในการร้องเพลงของศิลปินมากยิ่งขึ้นและจะมีการแข่งขันการนำเทคนิคพิเศษใหม่ ๆ 
เข้ามาใช้ในการผลิตสารเพื่อการสื่อสารการตลาดของ "การส่งเสริมการจำหน่าย" 
2. พฤติกรรมการซื้อเทปเพลงไทยสากลของเยาวชนในกรุงเทพมหานครไม่สามารถระบุได้อย่างแน่นอนชัดเจน 
3. การรับข่าวสารการตลาดและพฤติกรรมการสื่อสารระหว่างบุคคลไม่มีความสัมพันธ์กับพฤติกรรมการซื้อเทปเพลงไทยสากลของเยาวชนในกรุงเทพมหานคร 
4. ปัจจัยการสื่อสารการตลาดของเทปเพลงไทยสากลมีความสัมพันธ์เชิงบวกกับพฤติกรรมการซื้อเทปเพลงไทยสากลของเยาวชนในกรุงเทพมหานคร 
5. การสื่อสารการตลาดของ "สินค้า" สามารถอธิบายพฤติกรรมการซื้อเทปเพลงไทยสากลของเยาวชนในกรุงเทพมหานครได้ดีที่สุด
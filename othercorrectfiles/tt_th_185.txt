โรคหลอดเลือดสมองเป็นโรคที่ถือว่าเป็นความเจ็บป่วยเรื้อรังและทำให้ผู้ป่วย มีความพิการหลงเหลืออยู่ ไม่สามารถช่วยเหลือตัวเอง 
ต้องพึ่งพาญาติ 
ญาติในฐานะผู้ดูแล
ต้องเผชิญกับภาระการดูแลที่ยาวนาน มีผลกระทบต่อแบบแผนการดำเนินชีวิต 
ก่อให้ เกิดความเครียดและความต้องการความช่วยเหลือในการแก้ปัญหาการดูแลผู้ป่วย 
ผู้วิจัย จึงมีความสนใจศึกษาความต้องการของญาติในฐานะผู้ดูแลผู้ป่วยโรคหลอดเลือดสมอง และปัจจัยที่สามารถทำนายความต้องการ เพื่อนำไปใช้ประโยชน์ในการวางแผนให้ความ ช่วยเหลือญาติของผู้ป่วยต่อไป 
การศึกษานี้เป็นการวิจัยเชิงบรรยาย 
กลุ่มตัวอย่างเป็นญาติ ที่รับผิดชอบในการดูแลผู้ป่วย จำนวน 120 ราย 
เครื่องมือในการวิจัย ได้แก่ แบบบันทึก ข้อมูลส่วนบุคคลของผู้ดูแลและผู้ป่วย และแบบสัมภาษณ์ความต้องการของผู้ดูแล 
นำข้อมูล มาวิเคราะห์หาค่าเฉลี่ย ค่าเบี่ยงเบนมาตรฐาน ค่าสัมประสิทธิ์สหสัมพันธ์ของเพียร์สัน ค่าสัมประสิทธิ์สหสัมพันธ์พหุคูณ โดยวิเคราะห์ถดถอยพหุคูณแบบขั้นตอน 
ผลการวิจัยพบว่า ความต้องการของญาติโดยรวมและรายด้านทั้ง 6 ด้าน คือ ด้านการเสริมสร้างพลังทางจิตวิญญาณ
ด้านการประคับประคองจิตใจ ด้านการจัดการ ภายในบ้าน ด้านการดูแลสุขภาพร่างกาย ด้านการเงินและวัสดุสิ่งของ และด้านข้อมูล ในการดูแลผู้ป่วย มีค่าเฉลี่ยอยู่ในระดับปานกลาง 
ปัจจัยที่สามารถทำนายความต้องการ คือ ความสามารถของผู้ป่วยในการช่วยเหลือตัวเอง ซึ่งสามารถทำนายความต้องการของ ญาติได้อย่างมีนัยสำคัญทางสถิติที่ระดับ  
จากการวิจัยมีข้อเสนอแนะ คือ แพทย์และ พยาบาลต้องให้ความรู้ความเข้าใจแก่สมาชิกในครอบครัวให้เข้าใจถึงความรู้สึก และ ความต้องการของญาติที่ต้องรับผิดชอบในการดูแลผู้ป่วย และส่งเสริมให้กำลังใจในการ ดูแลผู้ป่วยต่อไป นอกจากนี้ควรให้เวลาญาติได้ซักถามปัญหาและส่งเสริมผู้ป่วยให้สามารถ ช่วยเหลือตัวเองได้มากที่สุด
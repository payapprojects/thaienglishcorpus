วันนึงเรามีความสุขด้วยกันเราก็ไปด้วยกัน
แต่วันนึงคนนึงเกิดเจ็บ อีกคนนึงจะมีความสุขมันเป็นไปไม่ได้
มันเหมือนต้องเจ็บคู่ค่ะ
นี่คือความในใจของ 'คุณผกามาศ เย็นฉ่ำ' ภรรยาผู้คอยทำหน้าที่ดูแลสามี...ผู้ป่วยโรคมะเร็งลำไส้ใหญ่ แต่วันนี้ คุณผกามาศ กลับมามีรอยยิ้มได้อีกครั้ง หลังตัดสินใจพาสามีมาเข้ารับการรักษากับทีมแพทย์ โรงพยาบาลพญาไท2
วินาทีที่รู้ว่า “สามีป่วยเป็นโรคมะเร็งลำไส้ใหญ่”
เริ่มแรกเลยคุณสนิทมีเลือดออกเวลาถ่าย เราก็เห็นว่าผิดปกติ
เลยพาไปหาคุณหมอที่รู้จักกัน
เมื่อตรวจก็พบว่าเจอก้อน เป็นโรคมะเร็งลำไส้ใหญ่ โดยที่มะเร็งกระจายไปที่ตับกับปอดด้วย
เพราะเห็นคนที่รักทุกข์ทรมาน...จึงต้องมองหาทางเลือกใหม่
หลังจากตรวจพบโรคก็รักษาอยู่ประมาณ 4-5 เดือน
แต่พอรับยาไปครั้งหนึ่ง ครั้งต่อไปก็รับยาไม่ได้ เพราะว่าเขาทานข้าวไม่ได้ น้ำหนักก็ลง 
คุณหมอก็ต้องเบรกการให้ยา เพราะร่างกายไม่พร้อม
พอดีกับว่ามีญาติคนนึงแนะนำให้ลองเปลี่ยนมารักษาที่โรงพยาบาลพญาไท 2 
เราเลยตัดสินใจเปลี่ยนโรงพยาบาล เนื่องจากญาติเราเขาดีขึ้นจากที่นี่
ความประทับใจแรก...เมื่อรับการรักษาที่ โรงพยาบาลพญาไท 2
จากโรงพยาบาลเดิมมาโรงพยาบาลพญาไท ภาวะค่อนข้างใกล้เคียงกัน คือ อาเจียน, สะอึก แล้วก็ทานข้าวไม่ได้
แต่พอมาถึงที่พญาไท 2 คุณหมอทำการแก้ไขโดยการให้อาหารทางสายยาง น้ำหนักก็เริ่มเพิ่มขึ้น การให้ยาจึงเป็นไปอย่างต่อเนื่อง ไม่มีสะดุด
ประเด็นก็คือ...พญาไททำให้ร่างกายรับอาหารได้ ร่างกายก็แข็งแรงและพร้อมที่จะรับกับยาได้
“เข้าใจในตัวโรค” จากการอธิบายอย่างละเอียดของแพทย์
การรักษาเหมือนกัน การให้ยาเหมือนกัน ภาวะแทรกซ้อนก็ใกล้เคียงกัน แต่การอธิบายกับผู้ป่วยและญาติผู้ป่วย
ที่โรงพยาบาลเดิมค่อนข้างจะไม่ละเอียด แต่ พญาไท 2 พยายามให้ทั้งตัวผู้ป่วยและญาติเข้าใจในตัวโรคมากที่สุด คุณหมอบอกว่าอาจจะมีเท้าชานะ อาจจะโดนแสงแดดมากไม่ได้ อาจจะผิวแห้งนะ พี่กลับมาก็ต้องทาโลชั่นเยอะๆ คุณหมอเขาจะบอกเราล่วงหน้า แต่โชคดีของคุณสนิท เขาไม่มีผลข้างเคียงอะไร ไม่เคยชา ไม่เคยผิวแห้ง ไม่เคยเลยค่ะ
เพราะดูแลรักษาโดยแพทย์เฉพาะทางหลากสาขา จึงวางใจได้มากขึ้น
ครั้งแรก เราเจอกับคุณหมอธีรสันต์ แล้วคุณหมอก็ได้จัดทีมแพทย์.. โดยได้คุณหมอประสารเป็นคนดูแลเรื่องเคมีบำบัด คุณหมอสมบัติดูเรื่องการติดเชื้อ 
คุณหมอนารีลักษณ์ดูเรื่องการให้เบาหวาน
ทีมแพทย์ที่ดูแลเขาโอเคค่ะ หลังจากนั้นคุณสนิทก็ดีขึ้นมาเรื่อยๆ จน ณ ปัจจุบันก็ยังรักษาที่ พญาไท 2 อยู่
ใส่ใจคนไข้ทุกวินาที คือ ความน่ารัก...ที่ทำให้ประทับใจ
พี่สามารถโทรศัพท์ได้ทุกครั้ง และทุกครั้งที่เราโทรก็จะรับทุกครั้ง ซึ่งพี่ก็ไม่รู้ว่าเวลานั้นท่านกำลังตรวจคนไข้อยู่หรือเปล่า
แต่พอพี่มีภาวะฉุกเฉินก็จะโทรบอกคุณหมอว่า.. ตอนนี้มีอาการแบบนี้แล้วนะ ก็เป็นอีกความน่ารัก ซึ่งในบางโรงพยาบาล....พี่ก็ไม่รู้ว่าจะได้อย่างนี้หรือเปล่า
เราประทับใจ ไม่ว่าจะเป็นพยาบาลผู้ช่วยในชั้น 10 เราเคยตามพยาบาลชุดนั้นไปชั้น 9 เนื่องจากเราคุ้นเคย
เวลาพาคุณสนิทมา พยาบาลเขาจะรู้ว่าคุณสนิทต้องทำอะไรบ้าง พี่ก็เหมือนได้พักผ่อน มันคือความผูกพันค่ะ
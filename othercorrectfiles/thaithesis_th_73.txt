ความเป็นมา ภาษาอังกฤษถือได้ว่าเป็นภาษาสากลภาษาหนึ่งที่ใช้กันอย่างแพร่หลายเป็นภาษา ต่างประเทศที่ควรจะได้เรียนรู้ สำหรับการจัดการศึกษาในระดับประถมศึกษาของไทย หลักสูตร ประถมศึกษา พุทธศักราช 2521 ได้ให้ความสำคัญกับวิชาภาษาอังกฤษ 
โดยจัดให้เป็นวิชาเลือก ในกลุ่มประสบการณ์พิเศษสำหรับนักเรียนชั้นประถมศึกษาปีที่ 5 และ 6 หลักสูตรได้เน้นถึง 
การนำไปใช้ โดยมุ่งหวังให้ผู้เรียนสามารถนำไปใช้ประโยชน์ในชีวิตประจำวันได้เป็นสำคัญ 
ส่วนการจัดการเรียนการสอนภาษาอังกฤษนั้น ครูผู้สอนเป็นบุคคลที่สำคัญยิ่งเพราะ เป็นผู้ใช้หลักสูตรโดยตรง 
แต่เท่าที่ผ่านมาการเรียนการสอนภาษาอังกฤษยังขาดครูที่มีคุณภาพ โดยเฉพาะในระดับประถมศึกษา 
ฉะนั้นผู้วิจยจึงได้ทำการศึกษาพฤติกรรมการสอนของครูภาษาอังกฤษ โดยให้นักเรียนเป็นผู้ประเมินและทดสอบความรู้ความเข้าใจในการจัดการเรียนการสอนของครู ไปพร้อม ๆ กัน 
สำหรับจังหวัดสกลนคร เป็นจังหวัดที่โรงเรียนต่าง ๆ ทำการสอนภาษาอังกฤษเป็น จำนวนมาก 
ผู้วิจัยเห็นว่าจำเป็นที่จะต้องทำการศึกษาสมรรถภาพของครูผู้สอนภาษาอังกฤษ ว่ามีความเหมาะสมเพียงใด สิ่งใดจะต้องมีการแก้ไขปรับปรุงให้ดียิ่งขึ้น 
อันจะก่อให้เกิด ประสิทธิภาพตั้งตามเป้าหมายของหลักสูตรปัจจุบันต่อไป 
ความมุ่งหมายของการวิจัย 
1. เพื่อศึกษาพฤติกรรมการสอนของครูผู้สอนภาษาอังกฤษตามการรับรู้ของนักเรียน ชั้นประถมศึกษาปีที่ 6 โรงเรียนสังกัดสำนักงานการประถมศึกษา จังหวัดสกลนคร รวม 3 ด้าน คือ
 ด้านการจัดกิจกรรมการเรียนการสอน ด้านการใช้วัสดุอุปกรณ์และสื่อการสอน ด้านการวัด และประเมินผล 
2. เพื่อศึกษาความรู้ความเข้าใจของครูผู้สอนภาษาอังกฤษชั้นประถมศึกษาปีที่ 6 โรงเรียนสังกัดสำนักงานการประถมศึกษาจังหวัดสกลนคร รวม 4 ด้าน คือ 
ด้านเกี่ยวกับหลักสูตร ด้านการจัดกิจกรรมการเรียนการสอน ด้านการใช้วัสดุอุปกรณ์และสื่อการสอน ด้านการวัดและ ประเมินผล
3. เพื่อเปรียบเทียบพฤติกรรมการสอนของครูผู้สอนภาษาอังกฤษตามการรับรู้ของนักเรียน ชั้นประถมศึกษาปีที่ 6 ทั้ง 3 ด้าน โดยจำแนกตามวิชาเอกที่ศึกษา ประสบการณ์ในการสอน และ ขนาดของโรงเรียน 
4. เพื่อเปรียบเทียบความรู้ความเข้าใจของครูผู้สอนภาษาอังกฤษชั้นประถมศึกษาปีที่ 6 ทั้ง 4 ด้าน โดยจำแนกตามวิชาเอกที่ศึกษา ประสบการณ์ในการสอน และขนาดของโรงเรียน 
สมมติฐานในการวิจัย 
1. นักเรียนในโรงเรียนที่มีขนาดต่างกัน มีการรับรู้ในพฤติกรรมการสอนของครูภาษา อังกฤษทั้ง 3 ด้าน แตกต่างกัน 
2. นักเรียนที่ครูผู้สอนศึกษาวิชาเอกหรือโทภาษาอังกฤษกับครูที่ไม่ได้ศึกษาวิชาเอก หรือโทภาษาอังกฤษ มีการรับรู้ในพฤติกรรมการสอนของครูภาษาอังกฤษทั้ง 3 ด้าน แตกต่างกัน 
3. นักเรียนที่ครูผู้สอนมีประสบการณ์ในการสอนต่างกัน มีการรับรู้ในพฤติกรรม การสอนของครูภาษาอังกฤษทั้ง 3 ด้าน แตกต่างกัน 
4. นักเรียนที่ครูผู้สอนมีวิชาเอกที่ศึกษาและประสบการณ์ในการสอนต่างกัน มี ปฏิสัมพันธ์ร่วมกันต่อการรับรู้ในพฤติกรรมการสอนของครูภาษาอังกฤษทั้ง 3 ด้าน 
5. ครูที่ปฏิบัติการสอนในโรงเรียนต่างกัน มีความรู้ความเข้าใจในการจัดการเรียน การสอนทั้ง 4 ด้านแตกต่างกัน
6. ครูที่ศึกษาวิชาเอกหรือโทภาษาอังกฤษกับครูที่ไม่ได้ศึกษาวิชาเอกหรือโทภาษาอังกฤษ มีความรู้ความเข้าใจในการจัดการเรียนการสอนทั้ง 4 ด้าน แตกต่างกัน 
7. ครูที่มีประสบการณ์ในการสอนต่างกัน มีความรู้ความเข้าใจในการจัดการเรียนการสอน ทั้ง 4 ด้าน แตกต่างกัน 
8. ครูที่มีวิชาเอกที่ศึกษาและประสบการณ์ในการสอนต่างกัน มีปฏิสัมพันธ์ร่วมกันต่อ ความรู้ความเข้าใจในการจัดการเรียนการสอนทั้ง 4 ด้าน 
~uวิธีดำเนินการ~u กลุ่มตัวอย่างได้จากประชากรครูผู้สอนภาษาอังกฤษ และนักเรียนชั้นประถมศึกษาปีที่ 6 
ในโรงเรียนที่ครูเป็นกลุ่มตัวอย่างโรงเรียน สังกัดสำนักงานการประถมศึกษาจังหวัดสกลนคร เป็นครูผู้สอนภาษาอังกฤษ ชั้นประถมศึกษาปีที่ 6 จำนวน 53 คน และนักเรียนชั้นประถมศึกษา ปีที่ 6 จำนวน 527 คน ได้มาโดยการสุ่มแบบหลายขั้นตอน (Multistage Random Sampling) 
เครื่องมือที่ใช้ในการเก็บรวบรวมข้อมูลประกอบด้วย แบบสอบถามพฤติกรรมการสอนของครูผู้สอนภาษาอังกฤษในการรับรู้ของนักเรียนชั้น ประถมศึกษาปีที่ 6 
ซึ่งเป็นแบบมาตราส่วนประเมินค่า 3 อันดับ จำนวน 59 ข้อ ประกอบด้วย 
ด้านการจัดกิจกรรมการเรียนการสอน ด้านการใช้วัสดุอุปกรณ์และสื่อการสอน และด้านการวัด และประเมินผล 
และแบบทดสอบความรู้ความเข้าใจในการจัดการเรียนการสอนของครูผู้สอนภาษาอังกฤษ ชั้นประถมศึกษาปีที่ 6 มีจำนวน 35 ข้อ 
ประกอบด้วย ด้านหลักสูตร ด้านการจัดกิจกรรมการเรียน การสอน ด้านการใช้วัสดุอุปกรณ์และสื่อการสอน และด้านการวัดและประเมินผล 
โดยแบบสอบถาม และแบบทดสอบทั้ง 2 ฉบับ ผู้วิจัยได้สร้างขึ้นและนำข้อคำถามให้ผู้ทรงคุณวุฒิ จำนวน 7 ท่าน พิจารณาตัดสิน 
หลังจากนั้นนำแบบสอบถามและแบบทดสอบไปทดลองใช้กับครูผู้สอนภาษาอังกฤษ และนักเรียนชั้นประถมศึกษาปีที่ 6 ที่ไม่ใช่กลุ่มตัวอย่าง จำนวนกลุ่มละ 30 คน แล้วนำ คะแนนที่ได้มาวิเคราะห์หาความเชื่อมั่น โดยแบบสอบถามใช้สูตรสัมประสิทธิ์สหสัมพันธ์แบบ แอลฟา ได้ค่าความเชื่อมั่น 0.77 และแบบทดสอบใช้สูตรคูลเดอร์-ริชาร์ดสัน 21 ได้ค่าความ เชื่อมั่น 0.84 
สถิติที่ใช้ในการวิเคราะห์ข้อมูล คือ การทดสอบค่าเอฟ (F- test) แบบทิศทางเดียว (ONE - WAY ANOVA) และแบบสองทิศทาง (TWO - WAY ANOVA) 
~uสรุปผลการวิจัย~u การวิจัยปรากฏผลดังนี้ 
1. พฤติกรรมการสอนของครูในการรับรู้ของนักเรียน โดยส่วนรวมอยู่ในระดับการปฏิบัติ ปานกลาง เรียงลำดับจากมากไปหาน้อยได้ดังนี้ ด้านการวัดและประเมินผล ด้านการใช้วัสดุ อัปกรณ์และสื่อการสอน และด้านการจัดกิจกรรมการเรียนการสอน 
2. พฤติกรรมการสอนของครูในการรับรู้ของนักเรียนในโรงเรียนที่มีขนาดต่างกัน 
ด้าน การจัดกิจกรรมการเรียนการสอน และด้านการวัดและประเมินผลแตกต่างกันอย่างมีนัยสำคัญทาง สถิติที่ระดับ .05 ส่วนด้านการใช้วัสดุอุปกรณ์และสื่อการสอน แตกต่างกันอย่างไม่มีนัยสำคัญ ทางสถิติ 
3. วิชาเอกที่ศึกษาและประสบการณ์ในการสอนของครูมีปฏิสัมพันธ์ร่วมกันต่อพฤติกรรม การสอน 
ด้านการจัดกิจกรรมการเรียนการสอน และด้านการวัดและประเมินผล อย่างมีนัยสำคัญ ทางสถิติที่ระดับ .05 แต่มีปฏิสัมพันธ์ร่วมกันต่อพฤติกรรมการสอน ด้านการใช้วัสดุอุปกรณ์ และสื่อการสอน อย่างไม่มีนัยสำคัญทางสถิติ 
4. ความรู้ความเข้าใจในการจัดการเรียนการสอน โดยส่วนรวมอยู่ในระดับน้อย เรียงลำดับ จากมากไปหาน้อยได้ดังนี้ ด้านการใช้วัสดุอุปกรณ์และสื่อการสอน ด้านการจัดกิจกรรมการเรียน การสอน ด้านการวัดและประเมินผล และด้านเกี่ยวกับหลักสูตร 
5. ความรู้ความเข้าใจในการจัดการเรียนการสอนในโรงเรียนที่มีขนาดต่างกัน ด้านเกี่ยว กับหลักสูตร ด้านการจัดกิจกรรมการเรียนการสอน ด้านการใช้วัสดุอุปกรณ์และสื่อการสอน และด้านการวัดและประเมินผล แตกต่างกันอย่างไม่มีนัยสำคัญทางสถิติ 
6. วิชาเอกที่ศึกษาและประสบการณ์ในการสอนของครู มีปฏิสัมพันธ์ร่วมกันต่อความรู้ ความเข้าใจในการจัดการเรียนการสอน ทั้ง 4 ด้าน คือ ด้านเกี่ยวกับหลักสูตร ด้านการจัด กิจกรรมการเรียนการสอน 
ด้านการใช้วัสดุอุปกรณ์และสื่อการสอน และด้านการวัดและประเมินผล อย่างไม่มีนัยสำคัญทางสถิติ

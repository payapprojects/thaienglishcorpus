หลายคนคงรู้กันดีอยู่แล้วว่าอาการของ “ไมเกรน” เกิดขึ้นได้เมื่อมีสิ่งกระตุ้น เช่น แสงที่จ้าเกินไป หรือเสียงที่ดังเกิดเหตุ จนทำให้เกิดอาการไมเกรนตามมา แต่น้อยคนนักที่ทราบว่า “อาหาร” บางชนิดก็มีส่วนกระตุ้นให้ไมเกรนกำเริบได้เช่นกัน
งั้นมาเช็คกันดูสิว่าเมนูโปรดชนิดไหนบ้างที่มีส่วนกระตุ้นให้ไมเกรนกำเริบ!!
ชา-กาแฟ
หลายคนอาจไม่รู้ว่าจริงๆ แล้วอาการปวดศีรษะไมเกรนที่เป็นอยู่นั้นอาจเกิดขึ้นจากการดื่มชากาแฟ 
นั่นก็เป็นเพราะคาเฟอีนที่อยู่ในชากาแฟส่งผลต่อระบบประสาทส่วนกลาง หากมีอาการปวดไมเกรนอยู่แล้วก็จะไวต่อสารนี้
เพราะคาเฟอีนจะไปกระตุ้นให้เกิดการปวดหัวขึ้นได้
เครื่องดื่มแอลกอฮอลล์-ไวน์แดง
บ่อยครั้งที่อาการปวดศีรษะไมเกรนเกิดขึ้นจากการดื่มแอลกอฮอล์ เนื่องจากในแอลกอฮฮลล์มีส่วนประกอบของไทรามีน ซัลไฟด์ ฮีสตามีน และฟลาโวนอยด์
ซึ่งสารเหล่านี้จะเข้าไปลดระดับสารเซโรโทนินในสมอง กระตุ้นให้เกิดอาการปวดศีรษะ งานนี้สายปาร์ตี้ต้องงดด่วน
ขนมปัง-พิซซ่า
พราะ “ขนมปัง” หรือ “พิซซ่า” เป็นเมนูที่มีส่วนผสมของยีนต์ และในยีสต์ก็มีสารไทรามีนอยู่ด้วย 
ซึ่งสารตัวนี้แหละที่จะเป็นตัวกระตุ้นทำให้เกิดอาการปวดไมเกรนได้!!
ผงชูรส
ในแต่ละวันต้องกินอาหารมากมายหลายอย่างและอาหารบางอย่างก็มีส่วนประกอบของผงชูรสหรือสารปรุงแต่งรสชาติอยู่ด้วยเมื่อกินเข้าไปก็อาจกระตุ้นให้มีการหลั่งสารสื่อประสาทบางชนิด 
หรือไปกระตุ้นให้เซลล์ของผนังหลอดเลือดหลั่งสารไนตริกออกไซด์
ซึ่งเป็นสารที่ทำให้หลอดเลือดเกิดการขยายตัว ทำให้เกิดอาการปวดศีรษะตามมานั่นเอง
ช็อกโกแลต
เพราะในช็อกโกแลตอุดมไปด้วยนม เนย น้ำตาล แต่ทั้งนี้ก็ยังไม่มีการวิจัยที่ระบุแน่ชัดว่าทำไมช็อกโกแลตจึงมีส่วนกระตุ้นให้เกิดอาการปวดไมเกรน แต่หลายคนมักมีอาการปวดศีรษะหลังจากกินช็อกโกแลต 
เพื่อป้องกันอาการปวดที่อาจเกิดขึ้นควรหลีกเลี่ยงช็อกโกแลตไปก่อนจะดีกว่า
อาการปวดศีรษะไมเกรนเป็นอาการที่เกิดได้จากสิ่งกระตุ้นรอบตัว ไม่ว่าจะเป็น แสง เสียง หรืออาหาร
ดังนั้นจึงควรหมั่นสังเกตตัวเองและหลีกเลี่ยงสิ่งกระตุ้น เพราะการหลีกเลี่ยงเป็นวิธีที่ดีที่สุดจะช่วยให้ห่างไกลไมเกรนได้!!

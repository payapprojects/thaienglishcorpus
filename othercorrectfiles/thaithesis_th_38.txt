งานวิจัยนี้มีวัตถุประสงค์เพื่อศึกษาทิศทาง รูปแบบชนิดของข่าวสาร และเปรียบเทียบความคิดเห็นของผู้บริหารผู้ปฏิบัติงานสารนิเทศ และเจ้าหน้าที่ห้องสมุด ที่มีต่อทิศทาง รูปแบบ และชนิดของข่าวสารที่สื่อสารในห้องสมุดกลางสถาบันอุดมศึกษาเอกชน 
ผลการวิจัยพบว่า ในเรื่องทิศทางการสื่อสาร การสื่อสารจากบนลงล่างใช้รูปแบบไม่เป็นทางการด้วยวาจาเป็นจำนวนสูงสุด การสื่อสารจากล่างขึ้นบนใช้รูปแบบเป็นทางการด้วยวาจาเป็นจำนวนสูงสุด การสื่อสารในแนวนอนใช้รูปแบบเป็นทางการด้วยวาจาและไม่เป็นทางการด้วยวาจาเป็นจำนวนสูงสุดเช่นเดียวกัน 
ชนิดของข่าวสารที่ผู้บริหาร ผู้ปฏิบัติงานสารนิเทศและเจ้าหน้าที่ห้องสมุด ใช้ในการสื่อสารเป็นจำนวนสูงสุดนั้น เป็นข่าวสารเกี่ยวกับการดำเนินงานภายในห้องสมุด ข่าวสารเกี่ยวกับวงการบรรณารักษศาสตร์และสารนิเทศศาสตร์ และข่าวสารเกี่ยวกับมหาวิทยาลัย/วิทยาลัย 
เมื่อเปรียบเทียบความคิดเห็นของผู้บริหารผู้ปฏิบัติงานสารนิเทศ และเจ้าหน้าที่ห้องสมุดที่มีต่อทิศทาง รูปแบบและชนิดของข่าวสาร พบว่ามีความแตกต่างกันเป็นบางส่วน
ความเป็นมา ภาษาอังกฤษเป็นภาษาสากลที่มีบทบาทในการถ่ายทอดวิทยาการและการสื่อสารต่าง ๆ เป็น อย่างมาก 
ประเทศไทยเป็นประเทศที่กำลังพัฒนา จึงต้องมีการสอนภาษาอังกฤษเพื่อใช้เป็นสื่อ ในการถ่ายทอดวิทยาการจากต่างประเทศ 
แต่ก็มีปัญหาในการสอนมาก ทั้งระดับประถมศึกษาและ มัธยมศึกษา 
การจัดการเรียนการสอนภาษาอังกฤษในระดับประถมศึกษาเป็นกิจกรรมที่มีความสำคัญยิ่ง เพราะเป็นการปลูกฝังความรู้เบื้องต้นและทัศนคติที่ดีในวิชานี้ต่อไป 
ซึ่งครูมีบทบาทสำคัญ อย่างมากต่อการดำเนินกิจกรรมดังกล่าวให้ประสบความสำเร็จหรือล้มเหลว เพราะพฤติกรรมการสอน ของครูมีผลต่อการเรียนรู้ของเด็ก 
ดังนั้น การสังเกตพฤติกรรมการสอนของครูจึงเป็นสิ่งจำเป็น เพราะจะทำให้ทราบพฤติกรรมการสอนของครู 
เนื่องจากมีการงานวิจัยหลายชิ้นที่พบว่า ผลสัมฤทธิ์ทางการเรียนโดยทั่ว ๆ ไป ของ นักเรียนในโรงเรียนที่สังกัดเทศบาลโดยส่วนรวม มีค่าคะแนนเฉลี่ยสูงกว่าผลสัมฤทธิ์ทางการ เรียนของนักเรียนในโรงเรียนที่สังกัดสำนักงานคณะกรรมการการประถมศึกษาแห่งชาติ แม้แต่ใน วิชาภาษาอังกฤษก็เช่นกัน 
แต่สำหรับอำเภอเมือง จังหวัดนครพนม พบว่า ผลสัมฤทธิ์ทางการเรียน วิชาภาษาอังกฤษของนักเรียนในโรงเรียนที่สังกัดสำนักงานการประถมศึกษาอำเภอสูงกว่านักเรียน ในสังกัดเทศบาล ด้วยเหตุนี้ 
ผู้วิจัยจึงมีความสนใจที่จะศึกษาพฤติกรรมการสอนของครูในโรงเรียนที่สังกัด สำนักงานการประถมศึกษาอำเภอเมือง จังหวัดนครพนม และเทศบาลเมืองนครพนม 
ผลจากการศึกษา ครั้งนี้จะทำให้ได้ข้อมูลเกี่ยวกับพฤติกรรมการสอนภาษาอังกฤษชั้นประถมศึกษาปีที่ 5 ในอำเภอ เมืองนครพนม อันจะเป็นประโยชน์ต่อการพัฒนาการเรียนการสอนต่อไป
 ~uความมุ่งหมายของการศึกษาค้นคว้า~u 
1. เพื่อศึกษาพฤติกรรมการสอนของครูผู้สอนภาษาอังกฤษชั้นประถมศึกษาปีที่ 5 ในโรงเรียนที่สังกัดสำนักงานการประถมศึกษาอำเภอเมือง จังหวัดนครพนม และเทศบาลเมือง นครพนม 
ในด้านต่อไปนี้
1.1 การเตรียมการสอน
1.2 การจัดกิจกรรมการเรียนการสอน
1.3 การใช้สื่อการเรียนการสอน
1.4 การควบคุมชั้นและการสร้างบรรยากาศในห้องเรียน
1.5 การวัดผลและประเมินผล 
2. เพื่อเปรียบเทียบพฤติกรรมการสอนของครูผู้สอนภาษาอังกฤษชั้นประถมศึกษาปีที่ 5 ในโรงเรียนที่สังกัดสำนักงานการประถมศึกษาอำเภอเมือง จังหวัดนครพนม และสังกัดเทศบาลเมือง นครพนม 
ในด้านต่อไปนี้
2.1 การเตรียมการสอน
2.2 การจัดกิจกรรมการเรียนการสอน
2.3 การใช้สื่อการเรียนการสอน
2.4 การควบคุมชั้นและการสร้างบรรยากาศในห้องเรียน
2.5 การวัดผลและประเมินผล 
~uสมมติฐานของการศึกษาค้นคว้า~u 
1. พฤติกรรมการสอนของครูที่สังกัดสำนักงานการประถมศึกษาอำเภอเมือง กับครูที่สังกัด เทศบาล ในด้านการเตรียมการสอนแตกต่างกัน 
2. พฤติกรรมการสอนของครูที่สังกัดสำนักงานการประถมศึกษาอำเภอเมือง กับครูที่สังกัด เทศบาล ในด้านการจัดกิจกรรมการเรียนการสอนแตกต่างกัน 
3. พฤติกรรมการสอนของครูที่สังกัดสำนักงานการประถมศึกษาอำเภอเมือง กับครูที่สังกัด เทศบาล ในด้านการใช้สื่อการเรียนการสอนแตกต่างกัน 
4. พฤติกรรมการสอนของครูที่สังกัดสำนักงานการประถมศึกษาอำเภอเมือง กับครูที่สังกัด เทศบาล ในด้านการควบคุมชั้นและการสร้างบรรยากาศในห้องเรียนแตกต่างกัน 
5. พฤติกรรมการสอนของครูที่สังกัดสำนักงานการประถมศึกษาอำเภอเมือง กับครูที่สังกัด เทศบาล ในด้านการวัดผลและประเมินผลแตกต่างกัน 
6. พฤติกรรมการสอนของครูที่สังกัดสำนักงานการประถมศึกษาอำเภอเมือง กับครูที่สังกัด เทศบาล โดยส่วนรวมทั้ง 5 ด้านแตกต่างกัน
 ~uวิธีดำเนินการ~u กลุ่มประชากร กลุ่มประชากรที่ใช้ในการศึกษาครั้งนี้ คือ ครูผู้สอนภาษาอังกฤษชั้น ประถมศึกษาปีที่ 5 ปีการศึกษา 2531 ในโรงเรียนที่สังกัดสำนักงานการประถมศึกษาอำเภอเมือง นครพนม จำนวน 23 คน และสังกัดเทศบาลเมืองนครพนม จำนวน 7 คน เครื่องมือที่ใช้ในการเก็บรวบรวมข้อมูล เป็นแบบสังเกตพฤติกรรมการสอนภาษาอังกฤษแบบ ตรวจสอบรายการ (Check lists) มีความเชื่อมั่นจากการสังเกต 3 ครั้ง ตามลำดับดังนี้ .83, .85, .85 สถิติที่ใช้ในการวิเคราะห์ข้อมูล คือ ค่าร้อยละ 
 ~uสรุปผลการวิจัย~u ผลการวิจัยปรากฏ ดังนี้ 
1. ครูในโรงเรียนที่สังกัดสำนักงานการประถมศึกษาอำเภอ ปฏิบัติพฤติกรรมการสอน ภาษาอังกฤษโดยส่วนรวมทั้ง 5 ด้าน อยู่ในระดับปานกลาง เมื่อพิจารณาเป็นรายด้าน พบว่า พฤติกรรมที่มีการปฏิบัติในระดับมากที่สุด คือ การวัดผลและประเมินผล พฤติกรรมที่มีการ ปฏิบัติในระดับน้อย ได้แก่ การเตรียมการสอน การจัดกิจกรรมการเรียนการสอน และการใช้สื่อ การเรียนการสอน 
2. ครูในโรงเรียนที่สังกัดเทศบาลปฏิบัติพฤติกรรมการสอนภาษาอังกฤษโดยส่วนรวมทั้ง 5 ด้าน อยู่ในระดับปานกลาง เมื่อพิจารณาเป็นรายด้าน พบว่า พฤติกรรมที่มีการปฏิบัติในระดับ มากที่สุด ได้แก่ การควบคุมชั้นและการสร้างบรรยากาศในห้องเรียน และการวัดผลและประเมินผล พฤติกรรมที่มีการปฏิบัติในระดับน้อย คือ การใช้สื่อการเรียนการสอน 
3. เมื่อเปรียบเทียบพฤติกรรมการสอนภาษาอังกฤษของครูในโรงเรียนที่สังกัดสำนักงาน การประถมศึกษาอำเภอและเทศบาลโดยส่วนรวมทั้ง 5 ด้าน พบว่า ครูทั้งสองสังกัดมีการปฏิบัติ ในระดับปานกลาง ซึ่งไม่แตกต่างกัน แต่จากการพิจารณาเป็นรายด้าน พบว่า พฤติกรรมที่ครูสังกัด สำนักงานการประถมศึกษาอำเภอมีการปฏิบัติในระดับน้อยกว่าครูสังกัดเทศบาล ได้แก่ การเตรียม การสอน การจัดกิจกรรมการเรียนการสอน และการควบคุมชั้นและการสร้างบรรยากาศในห้องเรียน 
ส่วนพฤติกรรมที่ครูทั้งสองสังกัดมีการปฏิบัติอยู่ในระดับเดียวกัน ได้แก่ การใช้สื่อการเรียน การสอน และการวัดผลและประเมินผล

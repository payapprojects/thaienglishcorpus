สิทธิผู้ป่วยเป็นที่ยอมรับและมีการกล่าวขานถึงกันมากขึ้นในสังคม แต่ในทางการ ปฏิบัติจริงยังไม่มีแนวทางการปฏิบัติที่ชัดเจน โดยเฉพาะในกลุ่มผู้ต้องขังป่วย 
การศึกษา ครั้งนี้มีวัตถุประสงค์เพื่อศึกษาการให้บริการพยาบาลแก่ผู้ต้องขังป่วยที่เป็นการ เคารพสิทธิผู้ป่วย ณ ทัณฑสถานโรงพยาบาลราชทัณฑ์ 
ลักษณะของการศึกษาเป็นการศึกษา เชิงพรรณาร่วมกับการเก็บข้อมูลเชิงคุณภาพประยุกต์ (Naturalistic Inquiry แบบ Phenomenology) 
กลุ่มตัวอย่างเป็นแบบวิชาชีพในหอผู้ป่วยในและต้องขังป่วยที่มารับ การรักษาในหอผู้ป่วยระหว่างเดือนมีนาคม 2544 - พฤษภาคม 2544 
โดยใช้แบบสังเกต แบบ สอบถามและแบบสัมภาษณ์ถึงผลลัพธ์ของการให้บริการ ได้แก่ ผลที่ผู้ป่วยได้รับและความ พึงพอใจเกี่ยวกับการปฏิบัติที่เป็นการเคารพสิทธิผู้ป่วย ความผิดพลาดจากการให้บริการ พยาบาล 
ผลลัพธ์เชิงกระบวนการได้แก่การปฏิบัติงานประจำวัน การรับรู้และการปฏิบัติ ที่เป็นการเคารพสิทธิผู้ป่วย ลักษณะงานและการปฏิบัติตามบทบาทหน้าที่ของพยาบาลวิชาชีพ และปัจจัยนำเข้าที่ส่งผลต่อการปฏิบัติดังกล่าว ได้แก่ อัตรากำลัง ความพร้อมของ เครื่องมือวัสดุอุปกรณ์และยาที่จำเป็น 
วิเคราะห์ข้อมูลด้วยค่าร้อยละ ค่าเฉลี่ย และ ทดสอบหาความสัมพันธ์ด้วยสัมประสิทธิ์สหสัมพันธ์ของเพียร์สัน ไคสแควร์ ข้อมูลเชิง คุณภาพประยุกต์ วิเคราะห์โดยใช้กระบวนการ Content Analysis Induction 
ผลการวิจัยพบว่า ผลที่ผู้ป่วยได้รับการปฏิบัติและความพึงพอใจเกี่ยวกับการ ปฏิบัติที่เป็นการเคารพสิทธิผู้ป่วยอยู่ในเกณฑ์ดีคือระดับมาก 
การปฏิบัติที่เป็นการ เคารพสิทธิผู้ป่วยของพยาบาลวิชาชีพ โดยรวมและรายด้านอยู่ในเกณฑ์ดีคือ ระดับมาก 
การรับรู้เกี่ยวกับสิทธิผู้ป่วยของพยาบาลวิชาชีพกับการปฏิบัติที่เป็นการเคารพสิทธิ ผู้ป่วยไม่มีความสัมพันธ์กัน 
ส่วนลักษณะงานและการปฏิบัติตามบทบาทหน้าที่ยังไม่เป็น เอกลักษณ์ของวิชาชีพเท่าที่ควร 
การขาดแคลนอัตรากำลัง การขาดการติดตามและประเมินผล การปฏิบัติงานของผู้ช่วยเหลืองานส่งผลให้เกิดความพลาดจากการให้บริการ 
จากการศึกษา ในเชิงคุณภาพ พบว่า คุณภาพการให้บริการที่เป็นการเคารพสิทธิผู้ป่วยมีส่วนที่ต้อง ปรับปรุง ได้แก่ การปกปิดข้อมูลของผู้ป่วยไว้เป็นความลับ การดูแลผู้ป่วยในระยะสุดท้าย การช่วยเหลือผู้ป่วยในระยะเฉียบพลัน และการป้องกันความผิดพลาดที่เกิดขึ้นจากการ ให้บริการ 
ข้อเสนอแนะในการวิจัย กำหนดนโยบายและมาตรฐานการปฏิบัติการพยาบาลที่ชัดเจน เกี่ยวกับการเคารพสิทธิผู้ต้องขังป่วย 
ซึ่งจะส่งผลให้เกิดการปฏิบัติการพยาบาลที่ได้ มาตรฐานต่อไป
การวิจัยครั้งนี้มีจุดมุ่งหมายเพื่อศึกษาปัญหาและความต้องการของครูผู้สอนใน การวัดผลและประเมินผลตามจุดประสงค์ในสมุดประจำชั้น (ป.02) กลุ่มประสบการณ์พิเศษ (ภาษาอังกฤษ) ในโรงเรียนประถมศึกษา สังกัดสำนักงานการประถมศึกษาจังหวัดระยอง และเพื่อ เปรียบเทีบบปัญหาและความต้องการของครูผู้สอนในการวัดผลและประเมินผลตามจุดประสงค์ใน สมุดประจำชั้น (ป.02) โดยจำแนกตามตัวแปรวุฒิการศึกษาวิชาภาษาอังกฤษและการอบรมวิชา ภาษาอังกฤษ ประสบการณ์ในการสอนภาษาอังกฤษ และลักษณะงานการสอน 
กลุ่มประชากรเป็นครูผู้สอน สังกัดสำนักงานการประถมศึกษาจังหวัดระยอง จำนวน 290 คน 
เครื่องมือที่ใช้ในการเก็บรวบรวมข้อมูลเป็นแบบสอบถามแบบมาตราส่วนประมาณค่า จำนวน 147 ข้อ 
ซึ่งถามเกี่ยวกับปัญหาและความต้องการของครูผู้สอนในการวัดผลและประเมินผล ตามจุดประสงค์ในสมุดประจำชั้น (ป.02) 
จำแนกเป็น 3 ด้าน คือ ด้านเครื่องมือวัดผลตามจุด ประสงค์ในสมุดประจำชั้น (ป.02) ด้านความรู้ความเข้าใจในการวัดผลและประเมินผลตาม จุดประสงค์ในสมุดประจำชั้น (ป.02) และด้านการดำเนินการในการวัดผลและประเมินผล ตามจุดประสงค์ในสมุดประจำชั้น (ป.02) การวิเคราะห์ข้อมูลใช้ค่าเฉลี่ย ค่าความเบี่ยงเบน มาตรฐาน และเปรียบเทียบความแตกต่างของปัญหาและความต้องการโดยใช้ค่าเฉลี่ยและระดับ ของปัญหาและความต้องการ 
ผลการศึกษาพบว่า 
1. ปัญหาของครูผู้สอนในการวัดผลและประเมินผลตามจุดประสงค์ในสมุดประจำชั้น (ป.02) กลุ่มประสบการณ์พิเศษ (ภาษาอังกฤษ) โดยส่วนรวมทั้งสามด้านอยู่ในระดับปานกลาง เมื่อ พิจารณาในแต่ละด้าน 
พบว่า ด้านที่เป็นปัญหาอันดับหนึ่ง คือ ด้านการดำเนินการในการวัดผล และประเมินผลตามจุดประสงค์ ในสมุดประจำชั้น (ป.02) 
อันดับสอง ด้านเครื่องมือวัดผลการ เรียนรู้ตามจุดประสงค์ในสมุดประจำชั้น (ป.02) และอันดับสาม ด้านความรู้ความเข้าใจในการ วัดผลและประเมินผลตามจุดประสงค์ในสมุดประจำชั้น (ป.02) 
2. การเปรียบเทียบปัญหาของครูผู้สอนในการวัดผลและประเมินผลตามจุดประสงค์ในสมุด 
ประจำชั้น (ป.02) ตามตัวแปร
2.1 ครูที่มีวุฒิการศึกษาวิชาภาษาอังกฤษและการอบรมวิชาภาษาอังกฤษแตกต่างกัน มีปัญหาในการวัดผลและประเมินผลตามจุดประสงค์ในสมุดประจำชั้น (ป.02) ในแต่ละด้านไม่ แตกต่างกัน
2.2 ครูที่มีประสบการณ์ในการสอนภาษาอังกฤษแตกต่างกัน มีปัญหาในการวัดผลและ ประเมินผลตามจุดประสงค์ในสมุดประจำชั้น (ป.02) ในแต่ละด้านไม่แตกต่างกัน
2.3 ครูที่มีลักษณะงานการสอนแตกต่างกัน มีปัญหาในการวัดผล และประเมินผลตาม จุดประสงค์ในสมุดประจำชั้น (ป.02) ในแต่ละด้านไม่แตกต่างกัน 
3. ความต้องการของครูผู้สอนในการวัดผลและประเมินผลตามจุดประสงค์ในสมุดประจำชั้น (ป.02) กลุ่มประสบการณ์พิเศษ (ภาษาอังกฤษ) โดยส่วนรวมทั้งสามด้านอยู่ในระดับมาก เมื่อ พิจารณาในแต่ละด้าน พบว่า 
ความต้องการของครูผู้สอนอันดับหนึ่ง คือ ด้านเครื่องมือวัดผล การเรียนรู้ตามจุดประสงค์ในสมุดประจำชั้น (ป.02) อันดับสอง ด้านการดำเนินการในการวัดผล และประเมินผลตามจุดประสงค์ในสมุดประจำชั้น (ป.02) 
และอันดับสาม ด้านความรู้ความเข้าใจ ในการวัดผลและประเมินผลตามจุดประสงค์ในสมุดประจำชั้น (ป.02) 
4. การเปรียบเทียบความต้องการของครูผู้สอนในการวัดผลและประเมินผลตามจุดประสงค์ ในสมุดประจำชั้น (ป.02) ตามตัวแปร
4.1 ครูที่มีวุฒิการศึกษาวิชาภาษาอังกฤษและการอบรมวิชาภาษาอังกฤษแตกต่างกัน มีความต้องการในการวัดผลและประเมินผลตามจุดประสงค์ในสมุดประจำชั้น (ป.02) ในแต่ละด้านไม่แตกต่างกัน
4.2 ครูที่มีประสบการณ์ในการสอนภาษาอังกฤษแตกต่างกัน มีความต้องการในการวัด ผลและประเมินผลตามจุดประสงค์ในสมุดประจำชั้น (ป.02) ในแต่ละด้านไม่แตกต่างกัน
4.3 ครูที่มีลักษณะงานการสอนแตกต่างกัน มีความต้องการในการวัดผลและประเมินผล ตามจุดประสงค์ในสมุดประจำชั้น (ป.02) ในแต่ละด้านไม่แตกต่างกัน
